# -*- mode: mandoku-view; -*-
#+TITLE: 須溪先生校本唐王右丞集
#+DATE: 2015-09-11 08:04:41.855577
#+PROPERTY: ID KR4c0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0557-004須溪先生校本唐王右丞集-卷第四.
<pb:KR4c0021_SBCK_004-1a>¶
須溪先生校本唐王右丞集卷第四¶
　　　　　　　唐尚書右丞贈秘書監王　維¶
　　　輞川集(并序)¶
余别業在輞川山谷其遊止有孟城拗華子岡文杏¶
館斤竹嶺鹿柴(去声)茱茰沜(潘上)官槐陌臨湖亭南垞(茶)¶
欹湖柳浪欒家瀬金屑泉白石灘北垞竹里館辛夷¶
塢&KR0238;園椒園等與裴迪閑暇各賦絶句云爾¶
　　　孟城拗¶
<pb:KR4c0021_SBCK_004-1b>¶
新家孟城口古木餘衰柳來者復爲誰空悲昔人有¶
(復欲两語如此俯/仰曠逹不可得)¶
　　　同前　裴迪¶
結廬古城下時登古城上古城非疇昔今人自來徃¶
(未為不佳/相去甚逺)¶
　　　華子崗¶
飛鳥去不窮連山復秋色上下華子崗惆悵情何極¶
(䔥然更/欲無言)¶
<pb:KR4c0021_SBCK_004-2a>¶
　　　同前¶
落日松凮起還家草露稀雲光侵履跡(費力)山翠拂人衣¶
　　　文杏館¶
文杏裁爲梁香茅結爲宇不知棟裏雲去作人間雨¶
　　　同前¶
迢迢文杏館躋攀日巳屢南嶺與北湖(亦使/得)前看復廽頋¶
　　　斤竹嶺¶
檀欒映空曲青翠漾漣漪暗入啇山路樵人不可知¶
<pb:KR4c0021_SBCK_004-2b>¶
　　　同前¶
明流紆且直緑篠宻復深一逕通山路行歌望舊岑¶
　　鹿柴¶
空山不見人但聞人語響返景入深林復照青苔上¶
(無言而/有畫意)¶
　　　同前¶
日夕見寒山便爲獨徃客不知松林事但有麏麚跡¶
　　　木蘭柴¶
<pb:KR4c0021_SBCK_004-3a>¶
秋山歛餘照飛鳥逐前侣彩翠時分明夕嵐無處所¶
(猶是鹿/柴之餘)¶
　　　同前¶
蒼蒼落日時鳥聲亂溪水縁溪路轉深幽興何時已¶
　　　茱茰沜¶
結實紅且緑復如花更開山中儻留客置此茱茰(丕自/木在)¶
　　　同前¶
飄香亂椒桂布葉間檀欒雲日雖廽照森沉猶自寒¶
<pb:KR4c0021_SBCK_004-3b>¶
　　　宫槐陌¶
灰逕䕃宫槐幽隂多緑苔膺門但迎掃畏有山僧來¶
　　　同前¶
門前宫槐陌是向欹湖道好秋來山雨多落葉無人掃¶
　　　臨湖亭¶
輕舸迎上客悠悠湖上來當軒對撙酒四面芙蓉開¶
　　　同前¶
當軒弥滉漾孤月正徘徊谷口猿聲發凮傳入户來¶
<pb:KR4c0021_SBCK_004-4a>¶
　　　南垞¶
輕舟南垞去北垞淼難即隔浦望人家遥遥不相識¶
　　　同前¶
孤舟信凮泊南垞湖水岸落日下崦嵫清波殊淼漫¶
　　　欹湖¶
吹簫凌極浦日暮送夫君湖上一廽㸔山青卷白雲¶
　　　同前¶
空闊湖水廣青熒天色同艤舟一長嘨四面來清凮¶
<pb:KR4c0021_SBCK_004-4b>¶
　　　柳浪¶
分行接綺樹倒影入清漪不學御溝上春凮傷别離¶
　　　同前¶
映池同一色逐吹散如絲結隂既得地何謝陶家時¶
　　　欒家瀬¶
颯颯秋雨中淺淺石溜㵼跳波自相濺白鷺驚復下¶
　　　同前¶
瀬聲喧極浦㳂渉向南津汎汎鳬鷗渡時時欲近人¶
<pb:KR4c0021_SBCK_004-5a>¶
　　　金屑泉¶
日飲金屑泉少當千餘歲翠鳯翔文螭羽莭朝玉帝¶
　　　同前¶
瀠渟澹不流金碧如可拾迎晨含素華獨徃亊朝汲¶
　　　白石灘¶
清淺白石灘緑蒲向堪把家住水東西浣紗明月下¶
　　　同前¶
跋石復臨水弄波情未極日下川上寒浮雲澹秋色¶
<pb:KR4c0021_SBCK_004-5b>¶
　　　北垞¶
比垞湖水北離樹映朱欄逶迤南川水明㓕青林端¶
　　　同前¶
南上北垞下結宇臨欹湖毎欲採樵去扁舟出菰蒲¶
　　　竹里館¶
獨坐幽篁裏弹琴復長嘨深林人不知明月來相照¶
　　　同前¶
來過竹里館日與道相親出入惟山鳥幽深無丗人¶
<pb:KR4c0021_SBCK_004-6a>¶
　　　辛夷塢¶
木末美蓉花山中發紅蕚澗户寂無人絲絲開且落¶
(其意亦欲不着/一字漸可語禅)¶
　　　同前¶
縁堤春草合王孫自留翫况有辛夷花色與芙蓉乱¶
　　　&KR0238;園¶
古人非傲吏自闕經丗務偶寄一微官婆娑数枝樹¶
(使在謝東山軰/口語皆成髙韵)¶
<pb:KR4c0021_SBCK_004-6b>¶
　　　同前¶
好閑早成性果此諧宿諾今日&KR0238;園遊還同莊叟楽¶
　　　椒園¶
桂尊迎帝子杜若贈佳人椒漿奠瑶席欲下雲中身¶
(首首/素净)¶
　　　同前¶
丹刺罥人衣芳香留過客幸堪調鼎用願君垂採摘¶
(壞尽一/鍋羮)¶
<pb:KR4c0021_SBCK_004-7a>¶
　　　歸嵩山作¶
清川帯長薄車馬去閑閑流水如有意暮禽相與還¶
荒城臨古渡落日滿秋山(已近/自然)迢遞嵩髙下歸來且閉關¶
　　　歸輞川作¶
谷口踈鍾動漁樵稍欲稀悠然逺山暮獨向白雲歸¶
菱蔓弱難定楊花輕易飛東皐春草色惆悵掩柴扉¶
　　　投　師蘭若宿¶
一公栖大白髙頂出雲煙𣑽流諸壑遍花雨一峯偏¶
<pb:KR4c0021_SBCK_004-7b>¶
迹爲無心隱名因立教傳鳥來還語法客去更安禪¶
晝渉松路盡暮投蘭若邊洞房隱深竹清夜聞遥泉¶
向是雲霞裏今成枕席前豈唯暫留宿服事將窮年¶
　　　韋給事山居¶
幽㝷得此地詎有一人曽大壑隨堦轉羣山入户登¶
庖厨出深竹印綬隔垂藤即事辭軒冕誰云病未能¶
　　　輞川别業¶
不到東山向一年歸來纔及種春田雨中草色緑堪¶
<pb:KR4c0021_SBCK_004-8a>¶
染水上桃花紅亦然優婁比丘經論學傴僂丈人郷¶
里賢披衣倒屣且相見相歡語笑衡門前¶
　　　山中示弟等¶
山林吾喪我冠帯爾成人(别是/一種)莫學嵇康懶且安原憲¶
貧山隂多是户泉水在東鄰縁合妄相有性空無所親¶
安知廣成子不是老夫身¶
　　　戯題輞川别業¶
柳條拂地不湏折松樹梢雲從更長藤花欲闇藏猱¶
<pb:KR4c0021_SBCK_004-8b>¶
子栢葉𥘉齊飬麝香(實景)¶
　　　李處士山居¶
君子盈天階小人丼自免方隨錬金客城上家絶巘¶
背嶺花未開入雲樹深淺清晝猶自眠山鳥時一囀¶
　　　韋侍郎山居¶
幸忝君子頋遂陪塵外蹤閑花滿巖谷瀑水映杉松¶
啼鳥忽臨澗歸雲時抱峰良遊盛替紱繼跡多夔龍¶
詎枉青門道故聞長樂鍾清晨去朝謁事(一作/安)馬何從¶
<pb:KR4c0021_SBCK_004-9a>¶
容¶
　　　山居即事¶
寂寞掩柴扉蒼茫對落暉鶴巢松樹遍人訪蓽門稀¶
嫩竹含新粉紅蓮落故衣渡頭煙火起處處採菱歸¶
(自是/維詩)¶
　　　早秋山中作¶
無才不敢累眀時思向東溪守故籬不(一作/豈)猒尚平㛰¶
嫁早却嫌陶令去官遲草間蛩響臨秋急山裏蝉聲¶
<pb:KR4c0021_SBCK_004-9b>¶
薄暮悲寂寞柴門人不到空牀獨與白雲期¶
　　　戯題盤石¶
可憐盤石臨泉水復有垂楊拂酒盃若道春凮不解¶
意何因吹送落花來¶
　　　終南山¶
太一近天都連山到海隅白雲廻望合青藹入㸔無¶
分野中峰變隂晴衆壑殊欲投人處宿隔水問樵夫¶
　　　田園樂七首¶
<pb:KR4c0021_SBCK_004-10a>¶
出入千門萬户經過北里南鄰躞蹀鳴珂有底崆峒¶
散髪何人(無一語可俗)¶
再見封侯萬户立談賜璧一雙詎勝耦耕南畒何如¶
髙卧東䆫¶
採菱渡頭凮急䇿杖村西日斜杏樹壇邊漁父桃花¶
源裏人家(急一作起)¶
萋萋春草秋緑落落長松夏寒牛羊自歸村巷童稚¶
不識衣冠¶
<pb:KR4c0021_SBCK_004-10b>¶
山下孤煙逺村天邊獨樹髙原一瓢顔回陋巷五柳¶
先生對門¶
桃紅復&KR0877;宿雨柳緑更帯春煙花落家僮未掃鸎啼¶
山客猶眠¶
酌湭㑹臨泉水抱琴好倚長松南園露葵朝折東谷¶
黄梁夜舂¶
　　　田家¶
舊穀行將盡良苗未可希老年方愛粥卒歳且無衣¶
<pb:KR4c0021_SBCK_004-11a>¶
雀乳青苔井雞鳴白板扉柴車駕羸牸草屩牧豪豨¶
多雨紅榴拆新秋緑芋肥餉田桑下憩旁舎草中歸¶
住處名愚谷何煩問是非(豪杭/本膏)¶
　　　丁㝢田家有贈¶
君心尚棲隱乆欲傍歸路在朝每爲言解印果成趣¶
晨雞鳴鄰里群動從所務農夫行餉田閨婦起縫素¶
開軒御衣服散帙理章句時吟招隱詩或製閑居賦¶
新晴望郊郭曰映桑榆暮隂盡(一作/晝)小苑城㣲明渭¶
<pb:KR4c0021_SBCK_004-11b>¶
川樹楑子宅閭井幽賞何由屢道存終不忘迹異難¶
相遇此時惜離別再來芳菲度¶
　　　輞川閑居¶
一從歸白杜不復到青門時倚簷前樹逺㸔原上村¶
青菰臨水映白鳥向山翻寂寞於陵子桔槹方灌園¶
　　　積雨輞川庄作¶
積雨空林煙火遲蒸藜炊黍餉東菑漠漠水田飛白¶
鷺隂隂夏木囀黄鸝山中習静觀朝槿松下清齋折¶
<pb:KR4c0021_SBCK_004-12a>¶
露葵野老與人争席罷海鷗何處更相疑¶
　　　春園即事¶
宿雨乗輕屐春寒着弊𫀆開畦分白水間柳發紅桃¶
草際成碁局林端舉桔槹(上句/更好)還持鹿皮机日暮隱¶
蓬蒿¶
　　　渭川田家¶
斜光照墟落窮巷牛羊歸野老念牧童倚仗候荆扉¶
雉鴝麥苗秀蠶眠桑葉稀田夫荷鋤立(一作/至)相見語¶
<pb:KR4c0021_SBCK_004-12b>¶
依依即此羡閑逸悵然歌式㣲¶
　　　春中田園作¶
屋上春鳩鳴村邊杏花白(好)持斧伐逺楊荷鋤覘泉¶
脉歸(一作/新)燕識故(一作/舊)巢舊人看新暦臨觴忽不御惆¶
悵逺行客(卷耳之後/得此吟調)¶
　　　淇上即事田園¶
屏居淇水上東野曠無山日隱(一作/白日)桑柘外河明閭¶
井間牧童望村去田犬隨人還静者亦何事荆扉乗¶
<pb:KR4c0021_SBCK_004-13a>¶
晝關¶
　　　過盧貟外宅看飯僧共題¶
三賢異七聖青眼慕青蓮乞飯從香積裁衣學水田¶
上人飛錫杖檀越施金錢跌坐簷前日焚香竹下煙¶
寒空法雲地秋色净居天身逐因縁法心過次第禪¶
不須愁日暮自有一燈燃¶
　　　過李揖宅¶
閉門秋草色終日無車馬客來深巷中犬吠寒林下¶
<pb:KR4c0021_SBCK_004-13b>¶
散髮時未簮道書行尚把與我同心人樂道安貧者¶
一罷宜城酌還歸洛陽社¶
　　　與盧貟外象過崔處士興宗林亭¶
緑樹重隂盖四鄰青苔日厚自無塵科頭箕踞長松¶
下白眼看他(一作/君)世上人(謂/白眼亦/如鍾㑹於嵇康)¶
　　　同前　盧象¶
映竹時聞轉轆轤當牎只見網蜘蛛主人非病常髙¶
卧環堵蒙籠一老儒¶
<pb:KR4c0021_SBCK_004-14a>¶
　　　同前　縉¶
身名不問十秊餘老大誰能更讀書林中獨酌鄰家¶
酒門外時聞長者車¶
　　　同前　裴迪¶
喬柯門裏自成隂散髪空(一作/䆫)中曽不簮逍遥且喜從¶
吾事榮寵從來非我心¶
　　　詶前　崔興宗¶
窮巷空林常閉關悠悠(一作/然)獨卧與前山今朝忽枉嵇¶
<pb:KR4c0021_SBCK_004-14b>¶
生駕倒屣開門遥解顔¶
　　　濟州過趙叟家宴¶
雖與人境接閉門成隱居道言莊叟事儒行魯人餘¶
深巷斜暉静閑門髙柳踈荷鋤修藥圃散帙曝農書¶
上客摇芳翰中厨饋野𬞞夫君第髙飲景晏出林閭¶
　　　與盧象集朱家¶
主人能愛客終日有逢迎貰得新豊酒復聞秦女筝¶
柳條踈客舎槐葉下秋城語笑且爲樂吾將逹此生¶
<pb:KR4c0021_SBCK_004-15a>¶
　　　過福禅師蘭若¶
巖壑傳㣲逺雲林隱法堂羽人飛奏楽天女跪焚香¶
竹外峯偏曙藤隂水更凉欲知禪坐乆行路長春芳¶
　　　飯覆釡山僧¶
晚知清净理日與人羣踈將候逺山僧先期掃弊廬¶
果從雲峰裏頋我蓬蒿居藉草飯松屑焚香看道書¶
燃燈晝欲盡鳴磬夜方𥘉一悟寂爲樂此生閑有餘¶
思歸何必深身丗猶空虚¶
<pb:KR4c0021_SBCK_004-15b>¶
　　　謁璿上人(并序)¶
上人外人内天不定不亂捨法而淵泊無心而雲動¶
色空無得不物物也黙語無際不言言也故吾徒得¶
神交焉玄関大啓徳海群泳時雨既䧏春物具羙序¶
於詩者人百其言¶
少年不足言識道年巳長事徃安可悔餘生幸能飬¶
誓從断葷血不復嬰丗網浮名寄纓佩空性無覊鞅¶
夙承大導師焚香此瞻仰頺然居一室覆載紛萬象¶
<pb:KR4c0021_SBCK_004-16a>¶
髙柳早鸎啼長廊春雨響牀下阮家屐䆫前笻竹杖¶
方將見身雲陋彼示天壌一心在法要願以無生獎¶
　　　青龍寺曇壁上人兄院集(并序)¶
吾兄大開䕃中明(一作/朝)徹物外(一作/独)以定力勝敵以恵用¶
觧嚴深居僧坊傍俯人里髙原陸地下映美蓉之池¶
竹林果園中秀菩提之樹八極氣霽萬彚塵息太虚¶
寥廓南山爲之端倪皇州蒼茫渭水貫於天地經行¶
之後趺坐而閑昇坣𣑽筵餌客香飯不起而遊覧不¶
<pb:KR4c0021_SBCK_004-16b>¶
凮而清凉得丗界於蓮花記文章於貝葉(時寕江大兄持/片石命維序之)¶
　　　詩五韵坐上成¶
髙處敞招提虗空詎有倪坐㸔南陌騎下聽秦城雞¶
渺渺孤煙起芊芊逺樹齊青山萬井外落日五陵西¶
(甚壯/非/招提本色)眼界今無染心空安可迷¶
　　　同前　王縉¶
林中空寂舎階下終南山髙卧一床上廽㸔六合間¶
浮雲㡬處㓕飛鳥何時還問義天人接無心丗界閑¶
<pb:KR4c0021_SBCK_004-17a>¶
誰知大隱客兄弟自追攀(好)¶
　　　同前　王昌齡¶
本來清净所竹樹引幽隂簷外含山翠人間出丗心¶
圎通無有象聖境不能侵真是吾兄法何妨友弟深¶
天香自然㑹靈異識鍾音¶
　　　同前　裴迪¶
靈境信爲絶法堂出塵氛自然成髙致向不看浮雲¶
逶迤峯岫列參差閭井分林端逺堞見凬末踈鍾聞¶
<pb:KR4c0021_SBCK_004-17b>¶
吾師乆禪寂在丗超人群¶
　　　黎拾遺昕裴迪見過秋夜對雨之作¶
促織鳴巳急輕衣行尚重寒燈坐髙館秋雨聞踈鍾¶
白法調狂象玄言問老龍何人顧蓬逕空愧求羊蹤¶
　　　晚春嚴少尹與諸公見過¶
松菊荒三逕圗書共五車烹葵邀上客看竹到貧家¶
鵲乳先春草鸎啼過落花自憐黄髪暮一信惜年華¶
　　　過乗如禪師蕭居士嵩丘蘭若¶
<pb:KR4c0021_SBCK_004-18a>¶
無着天親弟與兄嵩丘蘭若一峯晴食隨鳴磬巢烏¶
下行踏空林落葉聲迸水定侵香案濕雨花應共石¶
床平深洞長松何所有儼然天笁古先生¶
　　　過感化寺曇興上人山院¶
暮持笻竹杖相待虎溪頭催客聞山響歸房逐水流¶
野花叢發好谷鳥一聲幽夜坐空村寂松凮直似秋¶
(畧不/用思)¶
　　　同前　裴迪¶
<pb:KR4c0021_SBCK_004-18b>¶
不逺㶚陵邊安居向十年入門穿竹逕留客畎山泉¶
鳥囀深林裏心閑落照前浮名竟何益從此願栖禪¶
　　　夏日過青龍寺謁操禪師¶
龍鍾一老翁徐歩謁禪宫欲問義心義遥知空病空¶
山河天眼裏丗界法身中莫恠銷炎热能生大地凮¶
　　同前　裴迪¶
安禪一室内左右竹亭幽有法知不染無言誰敢酬¶
鳥飛争向夕蟬噪巳先秋煩暑自兹退清凉何所求¶
<pb:KR4c0021_SBCK_004-19a>¶
　　　鄭果州相過¶
斜日照殘春𥘉晴草木新牀前磨鏡客林裏灌園人¶
五馬驚窮巷䨇童逐老身中厨辦麄飯當恕阮家貧¶
　　　春日與裴迪過新昌里訪吕逸人不遇¶
桃源一向絶凮塵柳市南頭訪隱淪到門不敢題凡¶
鳥㸔竹何湏問主人城外青山如屋裏東家流水入¶
西鄰(自在)閉户著書多歳月種松皆作老龍鱗¶
　　　同前　裴迪¶
<pb:KR4c0021_SBCK_004-19b>¶
恨不逢君出荷蘘青松白屋更無他陶令五男曾不¶
有蔣生三逕任相過芙蓉曲沼春流滿薜荔成帷晚¶
靄多聞説桃源好迷客不如髙枕(一作/卧)眄庭柯¶
　　　春過賀遂貟外藥園¶
前年種籬外今作藥欄成香草爲君子名花是長卿¶
水穿盤石透藤繫古松生畫畏開厨走來䝉倒屣迎¶
蔗漿菰米飯蒟醬露葵羮頗識灌園意於陵不自輕¶
　　　過香積寺¶
<pb:KR4c0021_SBCK_004-20a>¶
不知香積寺數里入雲峯古木無人逕深山何處鍾¶
泉聲咽危石日色冷青松薄暮空潭曲安禪制毒龍¶
　　　過崔駙馬山池¶
畫樓吹笛妓金椀酒家胡錦石稱貞女青松學大夫¶
脱貂貰桂酌射鴈與山厨聞道髙陽㑹愚公谷正愚¶
　　　河南嚴尹弟見宿弊廬訪别人賦十韻¶
上客能論道吾生學飬蒙貧交丗情外才子古人中¶
冠上方簮(一作/安)象車邊巳畫熊拂衣迎五馬垂手慿䨇¶
<pb:KR4c0021_SBCK_004-20b>¶
童花醥(一作/醴)和松屑茶香透竹叢薄霜澄夜月殘雪帯¶
春凮古壁蒼苔黒寒山逺燒紅眼㸔東候别心事北¶
山同爲學輕先軰何能訪老翁欲知今日後不樂爲¶
車公¶
湏溪先生校本王右丞集卷第四¶
