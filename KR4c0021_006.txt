# -*- mode: mandoku-view; -*-
#+TITLE: 須溪先生校本唐王右丞集
#+DATE: 2015-09-11 08:04:41.945806
#+PROPERTY: ID KR4c0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0557-006須溪先生校本唐王右丞集-卷第六.
<pb:KR4c0021_SBCK_006-1a>¶
湏溪先生校本唐王右丞集卷第六¶
　　　　　　　唐尚書右丞贈秘書監王　維¶
　　　曉行巴峽¶
際曉投巴峡餘春憶帝京晴江一女浣(自然/好)朝日衆¶
雞鳴水囯舟中市山橋樹抄行登髙万井出眺逈二¶
流明人作殊方語鸎爲舊囯声頼諳山水&KR0208;稍解别¶
離情¶
　　　出塞作(時爲监察塞上作)¶
<pb:KR4c0021_SBCK_006-1b>¶
居延城外獵天驕白草連天野火燒暮雲空磧時驅¶
遼玉靶角弓珠勒馬漢家將賜霍嫖姚¶
　　自大散巳徃深林宻竹蹬道盤曲四五十里¶
　　　至黄牛嶺見黄花川¶
危逕㡬万轉数里將三休廻環見徒侣隠映隔林丘¶
颯颯松上雨潺潺石中流静言深溪裏長嘨髙山頭¶
望見&KR0047;山陽白日靄悠悠青皐䴡巳净緑樹欎如浮¶
曾是厭&KR0170;宻曠然消人&KR0104;¶
<pb:KR4c0021_SBCK_006-2a>¶
　　　&KR0013;出濟州¶
㣲官易得罪謫去濟川隂執政方持法明君無此心¶
閭閻河潤上井邑海雲&KR0055;縱有歸来日各愁秊鬢侵¶
　　　休假還舊業便使¶
謝病始告歸依依入桑梓家人皆佇立相候衡門裏¶
時軰皆長秊成人舊童子上堂嘉慶畢頋與姻親齒¶
論舊忽餘悲目存且相喜田園轉蕪&KR0255;但有寒泉水¶
衰柳日䔥條秋光清邑里入門乍如客休&KR0016;非便止¶
<pb:KR4c0021_SBCK_006-2b>¶
中飯頋王程離&KR0104;從此始¶
　　　早入榮陽界¶
汎舟入滎澤兹邑乃雄藩河曲閭閻隘川中煙火䌓¶
因人見風俗入境聞方言秋田晚疇盛朝光市井喧¶
漁啇波上客雞犬岸傍村前路白雲外&KR0012;帆安可論¶
　　　寒食汜上作¶
廣武城边逢暮春汶陽歸客淚沾巾落花寂寂啼山¶
鳥楊柳青青渡水人¶
<pb:KR4c0021_SBCK_006-3a>¶
　　　宿鄭州¶
朝与周人辝暮投鄭人宿他郷絶儔侶&KR0012;客親僮僕¶
宛洛望不見秋霖晦平陸田父草傺帰村童雨中牧¶
主人東皐上時稼遶茅屋蟲思機杼鳴雀喧禾&KR0112;熟¶
明當渡京水昨晚猶金谷(藹然恋/闕之情)此去欲何言窮边徇¶
㣲(一作/食)禄¶
　　　千塔主人¶
逆旅逢佳莭征㠶未可前䆫臨汴河水門渡楚人舩¶
<pb:KR4c0021_SBCK_006-3b>¶
雞犬散&KR0469;落桑榆䕃逺田所居人不見枕蓆生雲烟¶
　　　使至塞上¶
单車欲問邊属國過居延征蓬出漢塞帰鴈入湖天¶
大漠&KR0012;煙直長河落日圎䔥関逢候吏都護在燕然¶
(亦是不/用一辝)¶
　　渡河到淸河作¶
汎舟大河裏積水窮天涯天波忽開拆郡邑千万家¶
行復見城市宛然有桑麻廻瞻舊郷囯淼漫連雲霞¶
<pb:KR4c0021_SBCK_006-4a>¶
　　苦&KR0044;¶
赤日滿天地火雲成山岳草木尽樵卷川澤皆竭涸¶
輕紈斍衣重樹宻苦隂薄莞簟不可近絺綌&KR0175;三濯¶
思出宇宙外曠然在寥廓長風万里来江海蕩煩濁¶
却頋身爲患始知心未斍忽入甘露門宛然清凉楽¶
　　　納凉¶
喬木方餘株清流貫其中前臨大川口豁逹来長風¶
漣漪含白沙素鮪如遊空偃卧盤石上飜濤沃㣲躬¶
<pb:KR4c0021_SBCK_006-4b>¶
潄流復濯足前對釣魚翁貪餌凡㡬許徒思蓮葉東¶
　　済上四䝨詠¶
　　　　崔録亊¶
解印帰田里䝨哉此丈夫少秊曽任俠晚莭更為儒¶
遁丗東山下因家滄海隅巳聞能狎鳥余欲共乗桴¶
　　　成文斈¶
宝劒千金装登君白玉堂身為平原客家有邯郸倡¶
使氣公卿座論心遊俠場中秊不得志謝病客遊梁¶
<pb:KR4c0021_SBCK_006-5a>¶
　　　　鄭霍二山人¶
翩翩䌓華子多出金張門幸有先人業早䝉明主恩¶
童年且未學肉食騖華軒豈乏中林士無人獻(一作/薦)至¶
尊鄭公老泉石霍子安丘樊賣薬不二價著書&KR0313;萬¶
言息隂無&KR0086;木飲水必清源吾賤不及議斯人竟誰論¶
　　　偶然作(六首)¶
楚國有狂夫茫然無心想散髪不冠帯行歌&KR0047;陌上¶
孔丘與之言仁義莫能奬未甞肯問天何亊湏擊壌¶
<pb:KR4c0021_SBCK_006-5b>¶
復&KR0015;採&KR0340;人胡爲乃長徃¶
田舎有老翁垂白衡門裏有時農亊閑斗酒呼鄰里¶
喧聒茅簷下或坐或復起短&KR0260;不為薄園葵固足羙¶
動則長子孫不曾向城市¶
五帝與三王古來&KR0091;天子干戈將揖譲畢竟何者是¶
得意苟為楽野田安足鄙且當放懷去行行&KR0255;餘齒¶
(天一作君/放一作忘)¶
日夕見大行沉吟未能去問君何以然丗網嬰我故¶
<pb:KR4c0021_SBCK_006-6a>¶
小妹日成長兄弟未有娶家貧祿既薄儲蓄非有素¶
㡬回欲奮飛踟蹰復相頋孫登長嘨臺松竹有餘處¶
相去詎㡬許故人在中路爱染日巳薄禪寂日巳固¶
忽乎吾將行寕俟歳云暮¶
陶潜任天真其性頗躭酒自從棄官來家貧不能有¶
九月九日時菊花空滿手中心&KR0060;自思倘有人送否¶
白衣携壷觴果來遺老叟且喜得斟酌安問升與斗¶
(但可従/此止)奮衣野田中今日嗟無&KR0018;兀傲迷東西蘘苙不¶
<pb:KR4c0021_SBCK_006-6b>¶
能守傾倒強行行酣&KR0084;歸五柳生亊不曾問肯媿家¶
中婦¶
趙女弹箜篌復能邯郸舞夫壻輕薄兒閗雞亊齊主¶
黄金買&KR0084;&KR0015;用錢不復数許史相經過髙門&KR0313;四牡¶
客舎有儒生昻藏出鄒魯讀書三十年腰下無尺組¶
&KR0013;服聖人教一生自窮苦¶
老來&KR0568;賦詩惟有老相隨宿丗&KR0861;詞客前身應畫師¶
不能捨餘習偶&KR0013;丗人知名字本皆是此心還不知¶
<pb:KR4c0021_SBCK_006-7a>¶
　　　西施詠¶
艶色天下重西施寕乆㣲朝爲溪越女暮作呉宫妃¶
賤日豈殊衆貴來方悟稀邀人&KR0019;脂粉不自着羅衣¶
君寵益嬌態君憐無是非當時浣沙伴莫得同車歸¶
持謝隣家子斆嚬安可希¶
　　　李陵詠(時秊十九)¶
漢家李將軍三代將門子結髮有竒䇿少秊成壯士¶
長驅塞上兒深入單于里旌旗列相向簫鼔悲何巳¶
<pb:KR4c0021_SBCK_006-7b>¶
日暮沙漠陲&KR0062;聲煙塵裏將令驕虜㓕豈獨名王侍¶
既失大軍援遂嬰穹廬恥少小&KR0170;漢恩何堪坐思此¶
深&KR0168;欲有報&KR0300;軀未能死引領望子卿非君誰相理¶
　　鷰子龕禅師¶
山中燕子龕路劇羊腸惡裂地競盤屈揷天多峭&KR1292;¶
瀑泉吼而噴恠石看欲落伯雨訪未知五丁愁不鑿¶
上人無生縁生長居紫閣六時自搥磬一飲尚帯索¶
種田燒白雲斫&KR0238;響丹壑行隨拾栗猿歸對巢松鶴¶
<pb:KR4c0021_SBCK_006-8a>¶
時許山神請偶逢洞仙&KR0054;救丗多慈悲即心無行作¶
周啇倦積阻蜀物多淹泊巖腹乍旁穿澗唇時外拓¶
橋因倒樹架柵值垂籐縳鳥道悉巳平龍宫爲之涸¶
跳波誰掲厲絶壁免捫摸山木日隂隂結跏歸舊林¶
一向石門裏任君春草深¶
　　　息夫人(時年二十)¶
莫以今時寵能忘舊日恩㸔花滿眼淚不共楚王言¶
　　　班婕妤(三首)¶
<pb:KR4c0021_SBCK_006-8b>¶
玉䆫螢影度金殿人聲絶秋夜守羅帷&KR0012;燈耿明㓕¶
宫殿生秋草君王恩幸踈那堪聞鳯吹門外度金輿¶
恠來粧閤閉朝下不相迎揔向春園裏花間語&KR0015;聲¶
(語昏不/刻而近)¶
　　晚春閑思¶
新粧可憐色落日卷羅惟鑪氣清珍箪墻隂上玉墀¶
春蟲飛網户暮雀隱花枝向晚多愁思閑牎桃李時¶
　　　羽林&KR0016;閨人¶
<pb:KR4c0021_SBCK_006-9a>¶
秋月臨髙城城中管絃思離人堂上愁稚子堦前戯¶
出門復映户望望青絲&KR0016;行人過欲盡狂夫終不至¶
左右寂無言相㸔共垂淚¶
　　戯題示䔥氏外甥¶
怜爾解臨池渠爺未學詩老夫何足似&KR0102;宅倘因之¶
蘆笋穿荷葉菱花&KR0482;鴈兒㕁公不易勝莫着外家欺¶
　　　冬夜書懷¶
冬宵寒且永夜漏宫中發草白靄繁霜木衰澄清月¶
<pb:KR4c0021_SBCK_006-9b>¶
麗服映頺顔朱燈照華髮漢家方尚少頋影慙朝謁¶
　　秋夜獨坐¶
獨坐悲双鬢空坣欲二更雨中山果落灯下草虫鳴¶
白髮終難変黄金不可成欲知除老病唯有斈無生¶
　　　不遇詠¶
北闕獻書寢不報&KR0047;山種田時不登百人㑹中身不¶
預五侯門前心不能身&KR0300;河朔飲君酒家在茂陵平¶
安否且共登山復臨水莫問春凮動楊柳今人作(一作/昨)¶
<pb:KR4c0021_SBCK_006-10a>¶
人多自&KR0059;我心不說君應知濟人然後拂衣去肯作¶
徒爾一男兒¶
　　　待儲光羲不至¶
重門朝巳啓起坐听車声要欲聞清佩方將出户迎¶
晚鍾鳴上苑踈雨過春城了自不相頋臨堂復空情¶
　　　聽宫鸎¶
春樹遶宫牆春鶯轉曙光忽驚啼蹔断移處哢還長¶
隠葉棲承露排花出未央遊人未應返爲此思故郷¶
<pb:KR4c0021_SBCK_006-10b>¶
　　　聽百舌鳥¶
上蘭門外草萋萋未央宫中花裏栖亦有相隨過御¶
苑不知&KR0002;箇向金堤入春解作千般語拂曙&KR0014;先百¶
鳥啼萬户千門應斍暁建章何必听鳴雞¶
　　　題友人雲母障子(時年十五)¶
君家雲母障持向野庭開自有山泉入非因彩畫來¶
　　賦得清如玉壷冰(京兆府試時年十九)¶
藏氷玉壷裏氷水&KR0011;方諸未共銷丹日還同照綺踈¶
<pb:KR4c0021_SBCK_006-11a>¶
抱明中不隱&KR0877;净外疑虚氣似庭霜積光言砌月餘¶
曉凌飛鵲鏡宵映聚螢書&KR0002;向夫君比清心尚不如¶
　　　劇嘲史寰¶
清凮細雨濕梅花驟馬先過碧玉家正值楚王宫裏¶
至門前&KR0004;下七香車¶
　　　紅牡丹¶
緑艶閑且静紅衣淺復深花心愁欲斷春色豈知心¶
　　　左掖梨花¶
<pb:KR4c0021_SBCK_006-11b>¶
閑灑堦邊草輕隨箔外凮黄鸎弄不足銜入未央宫¶
　　　同詠　丘爲¶
冷艶全欺雪餘香乍入衣春凮且莫定吹向玉階飛¶
　　　同詠　皇甫冉¶
巧解迎人&KR0015;偏&KR0014;亂蝶飛春凮時入户幾片落朝衣¶
　　　早朝(二首)¶
皎㓗明星髙蒼茫逺天曙槐霧欎不開城鴉鳴稍去¶
始聞髙閣聲莫辨更衣處銀燭巳成行金門儼騶馭¶
<pb:KR4c0021_SBCK_006-12a>¶
柳暗百花明春深五鳯城城烏睥睨曉宫井轆轤聲¶
方朔金門侍班&KR0078;玉輦迎仍聞遣方士東海訪蓬瀛¶
　　　菩提寺禁裴迪來相看説逆賊等凝碧池上¶
　　　作音樂供奉人等舉聲便一時淚下私成口¶
　　　號誦示裴迪¶
萬户傷心生野煙百官何日更朝天秋槐葉落空宫¶
裏凝碧池頭奏管絃¶
　　　口號又示裴迪¶
<pb:KR4c0021_SBCK_006-12b>¶
安得捨塵網拂衣辭世喧悠然䇿藜杖歸向桃花源¶
　　春日直門下省早朝¶
&KR0016;省直明光雞鳴謁建章遥聞侍中珮闇識令君香¶
玉漏隨銅史天書拜夕郎旌旗映閶闔歌吹滿朝陽¶
官舎梅&KR0004;紫宫門柳欲黄願將遲日意同與聖恩長¶
　　愚公谷(青龍寺與&KR0058;昕戲題三首)¶
愚谷與誰去唯將&KR0058;子同非湏一處住不郍两心空¶
寕問春將夏誰論西復東不知吾與子&KR0002;箇是愚公¶
<pb:KR4c0021_SBCK_006-13a>¶
愚(一作/吾)家愚谷裏此谷本來平雖則行無跡還能響應¶
聲不随雲色暗只待日光明縁厎名愚谷都由愚所成¶
借問愚公谷與君聊一㝷不㝷翻到谷此谷不離心¶
行處曾無険看時豈有深&KR0009;言塵丗客何處欲歸臨¶
　　　寓言¶
朱紱誰家子無乃金張孫驪駒從白馬出入銅龍門¶
問爾何功徳多承明主恩閗雞平楽館射雉上林園¶
曲陌車&KR0016;盛髙堂珠翠䌓奈何軒冕貴不與布衣言¶
<pb:KR4c0021_SBCK_006-13b>¶
君家御溝上垂柳夾朱門列鼎㑹中貴鳴珂朝至尊¶
生死在八議窮逹由一言湏識苦寒士莫矜狐白温¶
　　　雜詩(五首)¶
朝因折楊柳相見洛城隅楚國無如妾秦家自有夫¶
對人傳玉腕映竹解羅&KR0237;人見東方&KR0016;皆言夫壻殊¶
持謝金吾子煩君提玉壷(多少疑有誤)¶
双燕&KR0004;命子五桃&KR0004;作花王昌是東舎宋玉次西家¶
小小能織綺時時出浣沙親勞使君問&KR0047;陌駐香車¶
<pb:KR4c0021_SBCK_006-14a>¶
○家住孟津河門對孟津口常有江&KR0047;舡&KR0009;書家中¶
否(与時有汶陽/人皆費解說)¶
君自故郷來應知故郷事來日綺䆫前寒梅開花未¶
○巳見寒梅發復聞啼鳥聲心心視春草畏向階前¶
生　獻始興公(时拜右拾遺)¶
寕棲野樹林寕飲澗水流不用坐良&KR0079;﨑嶇見王侯¶
鄙㦲疋夫莭布&KR0260;將白頭任智誠則短守仁固其&KR0104;¶
側聞大君子安問黨與讎所不賣公器動為蒼生謀¶
<pb:KR4c0021_SBCK_006-14b>¶
賤子跪自陳可爲帳下不感激有公議曲&KR0059;非所求¶
　　　上張令公¶
珥筆趍丹陛垂璫上玉除歩簷青瑣闥方幰畫輪車¶
市閱千金字朝開五色書致君光帝典薦士滿公車¶
伏奏廽金駕横金重石渠從兹罷角抵希復幸儲胥¶
天統知堯後王章&KR0015;魯&KR0004;匈奴遥俯伏漢相&KR0770;簮&KR0322;¶
賈生非不遇汲黯自堪踈學易思求我言詩或起予¶
甞從大夫後何惜&KR0571;人餘¶
<pb:KR4c0021_SBCK_006-15a>¶
　　　崔興宗寫真¶
畫君年少時如今君已老今時新識人知君舊時好¶
　　　山茱茰¶
朱實山下開清香寒更發幸與&KR1244;桂花牎前向秋月¶
　　　涼州賽神¶
涼州城外少行人百尺峰頭望虜塵徤児擊鼔吹羗¶
笛共賽城東越騎神¶
　　　哭殷遥¶
<pb:KR4c0021_SBCK_006-15b>¶
人生&KR0014;㡬何畢竟㱕無形念君等為死萬事傷人情¶
慈母未及葬一女&KR0379;十齡泱&KR1071;寒郊外蕭條聞哭聲¶
浮雲為蒼茫飛鳥不&KR0014;鳴行人何&KR0299;寞白日自凄清¶
憶昔君在時問我學無生勸君苦不早令君無&KR0001;成¶
故人各有贈又不及平生負爾非一途痛哭返柴荆¶
送君返葬石樓山松柏蒼蒼賔馭還埋骨白雲長已¶
矣空餘流水向人間¶
　　　哭孟浩然(時為殿中侍御史/知&KR0047;選至襄陽作)¶
<pb:KR4c0021_SBCK_006-16a>¶
故人不可見漢水日東流借問襄陽老江山空蔡州¶
　　　哭禇司馬¶
妄識皆心累浮生定死媒誰言老龍吉未免伯牛灾¶
故有求仙藥仍餘遁俗杯山川秋樹苦牎户夜泉哀¶
尚憶青騾去寧知白馬来漢臣修史記莫蔽禇生才¶
　　　過沈居士山居哭之¶
楊朱来此哭桑扈返扵真獨自成千古依然舊四鄰¶
閑簷喧鳥雀故榻滿埃塵曙月&KR0012;鸎囀空山五栁春¶
<pb:KR4c0021_SBCK_006-16b>¶
野花愁對客泉水咽迎人善卷　明時隱黔婁在日¶
貧逝川嗟爾命丘井嘆吾身前後徒言隔相悲詎㡬¶
晨¶
　　　哭祖六自虚(時年十八)¶
否極嘗聞泰嗟君獨不然憫凶&KR0379;稚齒羸疾至中年¶
餘力文章秀生知禮樂全翰留天帳覽詞入帝宫傳¶
&KR0038;訝終軍少人知賈誼賢公卿盡虚左朋識共推先¶
不恨依窮轍終期濟大川才雄望羔鴈壽促背貂蟬¶
<pb:KR4c0021_SBCK_006-17a>¶
福善聞前錄殱良昧上玄何辜鎩鸞翮何事與龍泉¶
鵩起長沙賦麟終曲阜篇城中君道廣海内我情偏¶
乍失疑猶見沉思悟絶緣生前不忍别死後向誰宣¶
為此情難盡彌令憶更&KR0374;本家清渭曲㱕葬舊塋邉¶
求去長安道徒開京兆阡旌車出郊甸郷國隠雲天¶
定作無期別寧同舊日旋候門家属苦竹路&KR0038;人憐¶
送客哀終進征途哭復前贈言為挽曲奠席是離筵¶
念昔同携手風期不蹔&KR0162;南山俱隠逸東洛&KR0011;神仙¶
<pb:KR4c0021_SBCK_006-17b>¶
未省音容間郍堪生死遷花時金谷飲月夜竹林眠¶
滿地傳都賦傾朝看藥舡群公咸属目微物敢齊肩¶
&KR0861;合同人&KR0562;而&KR0005;玉樹連不期先挂劒長恐後施鞭¶
為善吾無已知音子絶焉琴聲縦不没終亦斷悲絃¶
　　　歎白髮(二首)¶
我年一何長&KR0066;髮日已白俛仰天地間&KR0014;為㡬時客¶
惆悵故山雲徘&KR0422;空日夕何事與時人東城復南陌¶
宿昔朱顔成暮齒湏&KR0119;白髪變垂髫一生㡬許傷心¶
<pb:KR4c0021_SBCK_006-18a>¶
事不向空門何處銷¶
　　　過秦皇墓(時年十五)¶
古墓成蒼嶺幽官象&KR0181;臺星辰七曜隔河漢九泉開¶
有海人寜渡無春鴈不廽更聞松韵切疑是大夫哀¶
　　故太子太師徐公挽歌(四首)¶
功徳冠群英彌綸有大名軒皇用風后傅說是星精¶
就第優遺老来朝詔不名㽞侯常辟穀何苦不長生¶
謀猷為相&KR0038;翊賛奉乗輿劒&KR0130;升前殿貂蟬託後車¶
<pb:KR4c0021_SBCK_006-18b>¶
齊侯疏土宇漢室賴圖書僻䖏留田宅仍&KR0379;十頃餘¶
舊里趍庭日新年置酒晨聞詩鸞渚客獻賦鳳樓人¶
北首辭明主東堂哭大臣猶思御朱輅不惜汗車茵¶
久踐中台座終登上&KR0005;壇誰言斷車騎空憶盛衣冠¶
風日咸陽&KR0228;笳簫渭水寒無人當便&KR0692;應罷太師官¶
　　　故西河郡杜太守挽歌(三首)¶
天上去西征雲中護北平生擒白馬&KR0005;連破黑鵰城¶
忽見芻靈善徒聞竹使榮空留尤氏傳誰繼卜商名¶
<pb:KR4c0021_SBCK_006-19a>¶
返葬金符宇同㱕石&KR1038;棲卷衣悲畫翟持翣待鳴雞¶
容衛都人&KR0228;山川駟馬嘶猶聞隴上客相對哭征西¶
塗芻去&KR0038;門祕器出東園太守留金印夫人罷錦軒¶
旌旄轉衰木簫皷上寒原墳樹應西靡長思魏&KR0692;恩¶
　　　故南陽夫人樊氏挽歌(二首)¶
錦衣餘翟黻繡轂罷魚軒㳤女詩長在夫人法尚存¶
凝笳随曉斾行哭向秋原㱕去&KR0005;何見誰&KR0014;返㦸門¶
石&KR1038;恩榮重金吾車騎盛&KR0005;朝毎贈言入室還相敬¶
<pb:KR4c0021_SBCK_006-19b>¶
疊皷秋城動懸旌寒日暎不言長不㱕環珮猶&KR0005;聴¶
　　　送奚侍郎夫人冦氏(二首一無/此下七首)¶
束帯&KR0005;朝日鳴環暎牗辰&KR0014;令明諫主相勸識賢人¶
遺挂空留壁廽文日覆塵金&KR0094;&KR0005;畫栁何䖏更知春¶
女史悲彤管夫人罷錦軒卜塋占二室行哭度千門¶
秋日光&KR0014;淡寒川波自翻一朝成萬古松柏暗平原¶
　　恭懿太子挽歌(五首)¶
何悟藏環早&KR0379;知拜壁年翀天王子去對日聖君怜¶
<pb:KR4c0021_SBCK_006-20a>¶
樹轉宫猶出笳悲馬不前雖䝉絶馳道京兆别開阡¶
蘭殿新恩切椒宮夕臨幽白雲隨鳯管明月在龍樓¶
人向青山哭天臨渭水愁雞鳴常問膳今恨玉京留¶
&KR0016;吹凌霜發旌旗夾路陳礼容金莭護&KR0125;命玉符新¶
傅母悲香褓君家擁&KR0030;輪射熊今夢帝秤象問何人¶
蒼舒留帝寵子晉有仙才五歳過人智三天使鶴催¶
心悲四禄館目断望思䑓&KR0002;道長安近何爲更不來¶
西望昆池闊東瞻下杜平山朝豫章館樹轉鳯凰城¶
<pb:KR4c0021_SBCK_006-20b>¶
<pb:KR4c0021_SBCK_006-20b>¶
