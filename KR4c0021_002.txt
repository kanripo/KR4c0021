# -*- mode: mandoku-view; -*-
#+TITLE: 須溪先生校本唐王右丞集
#+DATE: 2015-09-11 08:04:41.774222
#+PROPERTY: ID KR4c0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0557-002須溪先生校本唐王右丞集-卷第二.
<pb:KR4c0021_SBCK_002-1a>¶
須溪先生校本唐右丞王維集卷第二¶
　　　　　　　唐尚書右丞贈秘書監王　維¶
　　　奉和　聖製慶玄元皇帝王像之作應制¶
明君夢帝先寳命上齊天秦后徒聞樂周王耻卜年¶
玉京移大像金籙㑹羣仙承露調天供臨空敞御筵¶
斗廻迎壽酒山近起爐煙願奉無爲化齊心學自然¶
　　　奉和　聖製從蓬莱向興慶閣道中留春雨¶
　　　中春望之作應制¶
<pb:KR4c0021_SBCK_002-1b>¶
渭水自縈秦塞曲黄山舊遶漢宫斜鑾輿逈出仙門¶
柳閣道廻㸔上苑花雲裏帝城䨇鳯闕雨中春樹万¶
人家爲乗陽氣行時令不是宸遊重物華¶
　　　奉和　聖製與太子諸王三月三日龍池春¶
　　　禊應制¶
故事修春禊新宫展豫遊明君移鳯輦太子出龍樓¶
賦掩陳王作盃如洛水流金人來捧劒畫鷁去廻舟¶
苑樹浮宫闕天池照冕旒宸章在雲漢垂象滿皇州¶
<pb:KR4c0021_SBCK_002-2a>¶
　　　奉和　聖製上巳於望春亭觀禊飲應制¶
長樂青門外冝春小苑東樓開万户上輦過百花中¶
畫鷁移仙妓金貂列上公清歌邀日落妙舞向春風¶
渭水明秦甸黄山入漢宫君王來祓禊㶚滻亦朝宗¶
　　　奉和　聖製幸玉宵公主山㽵因題石壁十¶
　　　韵之作應制¶
碧落風煙外瑶臺道路賖如何連帝菀别自有仙家¶
北地廻銮駕縁溪轉翠華洞中開日月牎裏發雲霞¶
<pb:KR4c0021_SBCK_002-2b>¶
庭飬冲天鶴溪留上漢查種田生白玉泥竈化丹砂¶
谷静泉逾響山深日易斜御羹和石髓香飯進胡麻¶
大道今無外長生詎有涯還瞻九霄上來徃五雲車¶
　　奉和　聖製登降聖觀與宰臣等同望應制¶
鳯扆朝碧落龍圗耀金鏡維岳降二臣戴天臨万姓¶
山川八校滿井邑三農竟比屋皆可封誰家不相慶¶
林踈逺村出野曠寒山静帝城雲裏深渭水天邊映¶
喜氣&KR0877;風景頌聲溢歌詠端拱能任賢弥彰聖君聖¶
<pb:KR4c0021_SBCK_002-3a>¶
　　　奉和　聖製御春明楼臨右相園亭賦楽賢¶
　　　詩應制¶
複道通長楽青門臨上路遥聞鳯吹喧闇識龍輿度¶
褰旒明四目伏槛紆三顧小菀接侯家飛甍映宫樹¶
啇山原上碧滻水林端素銀漢下天章瓊筵承湛露¶
將非冨氏寵信以平戎故從来簡帝心詎得廻天歩¶
　　　奉和　聖製暮春送朝集使帰郡應制¶
萬囯仰宗周衣冠拜冕旒玉乗迎大客金莭送諸侯¶
<pb:KR4c0021_SBCK_002-3b>¶
祖席傾三省褰帷向九州楊花飛上路槐色䕃通溝¶
来預鈞天楽帰分漢主憂宸章類河漢垂象滿中州¶
　　　奉和　聖製送不蒙都護兼鴻臚卿帰安西應制¶
上卿増命服都護揚帰斾雜虜尽朝周諸胡皆自鄶¶
鳴笳澣海曲按莭陽関外落日下河源寒山静秋塞¶
万方氛祲息六合乾坤大無戦是天心天心同覆載¶
　　　三月三日曲江侍宴應制¶
万乗親斉祭千官喜豫遊奉迎從上苑祓禊向中流¶
<pb:KR4c0021_SBCK_002-4a>¶
祖席傾三省褰帷向九州楊花飛上路槐色䕃通溝¶
来預鈞天楽帰分漢主憂宸章類河漢垂象滿中州¶
　　　奉和　聖製送不蒙都護兼鴻臚卿帰安西應制¶
上卿増命服都護揚帰斾雜虜尽朝周諸胡皆自鄶¶
鳴笳澣海曲按莭陽関外落日下河源寒山静秋塞¶
万方氛祲息六合乾坤大無戦是天心天心同覆載¶
　　　三月三日曲江侍宴應制¶
万乗親斉祭千官喜豫遊奉迎從上苑祓禊向中流¶
<pb:KR4c0021_SBCK_002-4b>¶
四海方無事三秋大有秊百生逢此日万壽願斉天¶
芍薬和金鼎茱茰挿玳筵玉堂開右个天楽動宫懸¶
御柳踈秋景城鴉拂曙煙無窮菊花莭長奉栢梁萹¶
　　　奉和　聖製賜史供奉曲江宴應制¶
侍從有鄒枚瓊筵就水開言陪栢梁宴新下建章来¶
對酒山河滿移舟草樹廻天文同䴡日駐景惜行盃¶
　　　三月三日勤政樓侍宴應制¶
綵仗連宵合瓊楼拂曙通年光三月裏宫殿百花中¶
<pb:KR4c0021_SBCK_002-5a>¶
不數秦王日誰將洛水同酒筵嫌落絮舞䄂怯春風¶
天保無爲徳人歡不戰功仍臨九衢宴更逹四門聦¶
　　　大同殿生玉芝龍池上有慶雲百官共覩¶
　　　聖恩便賜宴樂敢書即事¶
欲笑周文歌宴鎬遥輕漢武樂横汾豈如玉殿生三¶
秀詎有銅池出五雲陌上堯樽傾北斗樓前舜樂動¶
南薫共歡天意同人意萬歳千秋奉聖君¶
　　　勑贈百官櫻桃(時爲文部郎中)¶
<pb:KR4c0021_SBCK_002-5b>¶
美蓉闕下㑹千官紫禁朱櫻出上蘭緫是寢園春薦¶
後非關御苑鳥衘殘歸鞍競帶青絲籠中使頻傾赤¶
玉盤飽食不湏愁内熱大官還有䉀漿寒¶
　　　和　右𥙷闕崔興宗¶
未央朝謁正逶迤天上櫻桃錫此時朱實𥘉傳九華¶
殿䌓花舊雜萬年枝未勝晏子江南橘莫比潘家大¶
谷梨聞道令人好顔色神農本草自應知¶
　　奉和　聖製天長莭賜宰臣歌應制¶
<pb:KR4c0021_SBCK_002-6a>¶
大陽升兮照萬方開閶闔兮臨玉堂儼冕旒兮垂衣¶
裳金天净兮麗三光彤庭曙兮延八荒徳合天兮禮¶
神遍靈芝生兮慶雲見唐堯后兮稷卨臣匝宇宙兮¶
華胥人盡九服兮皆四鄰乾降瑞兮坤獻珍¶
　　　奉和　聖製聖札賜宰臣連珠詞五首應制¶
(時爲庫部貟外)¶
臣聞大明馭㝢天地同符間氣佐時君臣恊徳故千¶
秊聖主唐帝撫其寳圗七徳諸侯周公爲之元老¶
<pb:KR4c0021_SBCK_002-6b>¶
臣聞有其才者効其職重其任者竭其能故樂播大¶
凮乃能調四氣身騎列宿於是運三光¶
臣聞先天不違徳合於上事君盡力功濟於下故君¶
臣同體扵大道庻人以康億兆宅心扵至仁萬(邦/乃)固¶
臣聞形之端者影必隨焉聲之善者響必應焉故偃¶
武修文皇天降之善氣薄賦省役后土報以豐年¶
臣聞宣至理者文懸於日月表聖言者字動之以煙¶
雲故虞舜作歌徒施於典筞伏羲畫卦未類於昭囬¶
<pb:KR4c0021_SBCK_002-7a>¶
　　　勑借岐王九成宫避暑應教¶
帝子逺辭丹鳯闕天書遥借翠微宫隔䆫雲霧生衣¶
上卷慢山泉入鏡中林下水聲喧語笑巖間樹色隠¶
房櫳仙家未必能勝此何事吹笙向碧空¶
　　　從岐王過楊氏别業應教¶
楊子談經所淮王載酒過興䦨啼鳥換坐乆落花多¶
逕轉廽銀燭林開散玉珂嚴城時未啓前路擁笙歌¶
　　　從岐王夜讌衞家山池應教¶
<pb:KR4c0021_SBCK_002-7b>¶
座客香貂滿宮娃綺幔張澗花輕粉色山月少燈光¶
積翠紗䆫暗飛泉繡户凉還將歌舞出歸路莫愁長¶
　　　和尹諌議史舘山池¶
雲舘接天居霓裳侍玉除春池百子外芳樹萬年餘¶
洞有仙人籙山藏大史書君恩深漢帝且莫上空虚¶
　　　和陳監四郎秋雨中思從弟據¶
嫋嫋秋凬動凄凄煙雨䌓聲連鳷鵲觀色暗鳯凰原¶
細柳踈髙閣輕槐落洞門九衢行欲斷萬井寂無喧¶
<pb:KR4c0021_SBCK_002-8a>¶
忽有愁霖唱更陳多露言平原思令弟康樂謝賢昆¶
逸興方三接衰顔強七奔相如今老病歸守茂陵園¶
　　　和僕射晉公扈從温湯(時爲右𥙷闕)¶
天子幸新豐旌旗渭水東寒山天仗裏温谷慢城中¶
奠玉羣仙坐焚香大一宫出遊逢牧馬罷獵有非雄¶
上宰無為化明時大古同靈芝三秀紫陳粟萬箱紅¶
王禮尊儒教天兵小戰功謀猷歸哲匠詞賦属文宗¶
司諌方無闕陳詩且未工長吟吉甫頌朝夕仰清凮¶
<pb:KR4c0021_SBCK_002-8b>¶
　　　和宋中丞夏日遊福賢觀天長寺(即陳左相所施/之作)¶
巳相殷王國空餘尚父溪釣磯開月殿築道出雲梯¶
積水浮香象深山鳴白鷄虚空陳妓樂衣服製虹霓¶
墨點三千界丹飛六一泥桃源勿遽返再訪恐君迷¶
　　　和賈舎人早朝大明宫之作¶
綘幘雞人送曉籌尚衣方進翠雲裘九天閶闔開宫¶
殿萬國衣冠拜冕旒日色纔臨仙掌動香煙欲傍衮¶
龍浮朝罷湏裁五色詔珮聲歸向鳯池頭¶
<pb:KR4c0021_SBCK_002-9a>¶
　　　瓜園詩(并序)¶
維瓜園髙齋俯視南山形勝二三時輩同賦是詩兼¶
命詞英數公同用園字為韵住多少時大子司議郎¶
薛璩發此題遂同諸公云¶
余適欲鋤瓜倚鋤聽四門鳴騶導騘馬常從夾朱軒¶
窮巷正傳呼故人儻相存攜手追凉凮放心望乾坤¶
藹藹帝王州宫觀一何繁林端出綺道殿頂摇華幡¶
素懷在青山若值白雲屯廽凮城西雨返景原上村¶
<pb:KR4c0021_SBCK_002-9b>¶
前酌盈樽酒徃徃間清言黄鸝轉深木朱槿照中園¶
猶羡松下客石上聞清猿¶
　　　同崔傅荅賢弟¶
洛陽才子姑蘇客杜宛殊非故郷陌九江楓樹幾回¶
青一片楊州五湖白楊州時有下江兵蘭陵鎮前吹¶
笛聲夜火人歸冨春郭秋凮鶴唳石頭城周郎陸弟¶
爲儔侶對舞前溪歌白紵曲机書留小史家草堂碁¶
賭山隂墅衣冠若話外臺臣先數夫君席上珍更聞¶
<pb:KR4c0021_SBCK_002-10a>¶
臺閣求三語遥想凮流第一人¶
　　　同崔貟外秋宵寓直¶
建禮髙秋夜承明候曉過九門寒漏徹萬井曙鐘多¶
月㢠藏珠斗雲消出綘河更慙衰朽質南陌共鳴珂¶
　　　同比部楊貟外十五夜遊有懐静者季雜言¶
承明少休沐建禮省文書夜漏行人息歸鞍落日餘¶
懸知三五夕萬户千門闢夜出曙翻歸傾城滿南陌¶
陌頭馳騁盡䌓華王孫公子五侯家由來月明如白¶
<pb:KR4c0021_SBCK_002-10b>¶
日共道春燈勝百花聊㸔侍中千餘騎強識小婦七¶
香車香車寳馬共喧闐箇裏多情俠少秊競向長楊¶
柳市北肯過精舎竹林前獨有仙郎心寂寞却將宴¶
坐為行樂儻覔忘懷共徃來幸霑同舎甘藜藿¶
　　　沈十四拾遺新竹生讀經處同諸公之作¶
閑居日清静脩竹自檀欒嫩莭留餘籜新叢出舊䦨¶
細枝凮響亂踈影月光寒樂府裁龍笛漁家伐釣竿¶
何如道門裏青翠拂仙壇¶
<pb:KR4c0021_SBCK_002-11a>¶
　　　同盧拾遺韋給事東山别業二十韵給事首¶
　　　春休沐維巳陪遊及乎是行亦預聞命㑹無¶
　　　車馬不果斯諾¶
託身侍雲陛昧早趍華軒遂陪鵷鴻侶霄漢同飛飜¶
君子垂恵顧期我於田園側聞景龍際親䧏南面尊¶
萬乗駐山外順凮祈一言髙陽多夔龍荆山積璵璠¶
盛徳啓前烈大賢鍾後昆侍郎文昌宫給事東掖垣¶
謁帝俱來下冠盖盈丘樊閨凮首邦族庭訓延郷村¶
<pb:KR4c0021_SBCK_002-11b>¶
菜地包山河樹共竟川原巖端廽綺檻谷口開朱門¶
階下羣峯首雲中瀑水源鳴玉滿春山列筵先朝暾¶
㑹舞何颯踏擊鍾弥朝昏是時陽和莭清晝猶未暄¶
藹藹樹色深嚶嚶鳥聲繁顧巳負宿諾延頸慙芳蓀¶
蹇歩守窮巷髙駕難攀援素是獨徃客脫冠情弥敦¶
　　　和使君五郎西樓望逺思歸¶
髙樓望所思目極情未畢枕上見千里牎中窺萬室¶
悠悠長路人曖曖逺郊日惆悵極浦外迢遞孤煙出¶
<pb:KR4c0021_SBCK_002-12a>¶
能賦属上才思歸同下秩故郷不可見雲水空如一¶
　　　和大常韋主簿五郎温湯寓目¶
漢主離宮接露臺秦川一半夕陽開青山盡是朱旗¶
繞碧磵翻從玉殿來新豐樹裏行人度小苑城邊獵¶
騎廽聞道甘泉能獻賦懸知獨有子雲才¶
　　　奉和楊駙馬六郎秋夜即事¶
髙樓月似霜秋夜鬱金堂對坐彈盧女同看舞鳯凰¶
少兒多送酒小玉更焚香結束平陽騎明朝入建章¶
<pb:KR4c0021_SBCK_002-12b>¶
　　　酬諸公見過(四言時官出在輞川㽵)¶
嗟余末喪哀此孤生屏居藍田薄地躬耕歳晏輸稅¶
以奉粢盛晨徃東臯草露未晞暮看煙火負檐來歸¶
我聞有客足掃荆扉簞食伊何副瓜&KR0946;棗仰厠群賢¶
皤然一老媿無筦簟班荆席藁汎汎登陂折彼荷花¶
净觀素鮪俯映白沙山鳥群飛日隱輕霞登車上馬¶
倐忽雨散雀噪荒村雞鳴空館還復幽獨重欷累歎¶
　　　酬虞部蘇貟外過藍田别業不見留之作¶
<pb:KR4c0021_SBCK_002-13a>¶
貧居依谷口喬木帯荒村石路枉廽駕山家誰侯門¶
漁舟膠凍浦獵火燒寒原唯有白雲外踈鍾聞夜猿¶
　　　詶比部楊貟外暮宿琴臺朝躋書閣率爾見¶
　　　贈之作¶
舊簡拂塵看鳴琴候月彈桃源迷漢姓松樹有秦官¶
空谷歸人少青山背日寒羡君棲隠處遥望白雲端¶
　　苑舎人能書𣑽字兼逹𣑽音皆曲盡其妙戯¶
　　爲之贈¶
<pb:KR4c0021_SBCK_002-13b>¶
名儒待詔滿公車才子爲郎典石渠蓮花法藏心懸¶
悟貝葉經丈手自書楚詞共許勝楊馬𣑽字何人辯¶
魯魚故舊相望在三事願君莫厭承明廬¶
　　　苑咸荅(并序)¶
王元外兄以予甞學天竺書有戯題見贈然王兄當¶
代詩匠又精禪理枉採知音形於雅作輙走筆以詶¶
焉且乆未遷因而嘲及¶
蓮花𣑽字本從天華省仙郎早悟禪三點成伊猶有¶
<pb:KR4c0021_SBCK_002-14a>¶
想一觀如妄自忘筌爲文巳變當時體入用還推間¶
氣賢應同羅漢無名欲故作馮唐老歳秊¶
　　　重詶苑郎中(并序時爲庫部貟外)¶
須輙奉贈忽枉見詶叙末云且乆不遷因而嘲及詩¶
落句云應同羅漢無名欲故作馮唐老歳秊亦解嘲¶
之類也¶
何幸含香奉至尊多慙未報主人恩草木豈能酬雨¶
露榮枯安敢問乾坤仙郎有意憐同舎丞相無私斷¶
<pb:KR4c0021_SBCK_002-14b>¶
掃門楊子解嘲徒自遣馮唐巳老復何論¶
　　　詶郭給事¶
洞門髙閣靄餘輝桃李隂隂柳絮飛禁裏踈鍾官舎¶
晚省中啼鳥吏人稀晨揺玉珮趍金殿夕奉天書拜¶
瑣闈強欲從君無郍老將因卧病解朝衣¶
　　　詶嚴少尹徐舎人見過不遇¶
公門暇日少窮巷故人稀偶值乗藍轝非關避白衣¶
不知炊黍否誰解掃荆扉君但傾茶椀無妨騎馬歸¶
<pb:KR4c0021_SBCK_002-15a>¶
　　　慕容承携素饌見過¶
紗帽烏皮几閑居懶賦詩門看五柳識年筭六身知¶
靈壽君王賜彫胡弟子炊空劳酒食饌特底解人頥¶
　　　詶慕容上¶
行行西陌返駐爐問車公挾轂双官騎應門五尺僮¶
老年如塞北強起離牆東爲報壷丘子来人道姓蒙¶
　　　詶張少府¶
晚年唯好静万亊不関心自顧無長䇿空知返舊林¶
<pb:KR4c0021_SBCK_002-15b>¶
松風吹解帯山月照弹琴君問窮通理漁歌入浦深¶
　　　喜祖三至留宿¶
門前洛陽客下馬拂征衣不枉故人駕平生多掩扉¶
行人返深巷積雪帯餘暉早歳同𫀆者髙車何処帰¶
　　　荅　祖詠¶
四秊不相見相見復何爲握手言未畢却令傷别離¶
升坣還駐馬酌醴便呼兒語嘿自相對安用傍人知¶
　　　詶黎居士浙川作(曇壁上人院走筆成)¶
<pb:KR4c0021_SBCK_002-16a>¶
儂家真箇去公定隨儂否着處是蓮花無心変楊柳¶
松龕藏薬裹石唇安茶&KR0875;氣味當共知那能不攜手¶
　　　詶賀四贈葛巾之作¶
野巾傳恵好兹貺重兼金嘉此幽栖物能斉隠吏心¶
早朝方暫挂晚沐復来簮坐斍嚻塵逺思君共入林¶
　　　故人張諲工詩善易卜兼能丹青草隷頃以¶
　　　詩見贈聊獲詶之¶
不逐城東遊俠兒隱嚢紗帽坐弹碁蜀中夫子時開¶
<pb:KR4c0021_SBCK_002-16b>¶
卦洛下書生解詠詩薬欄花逕衡門裏時復據梧聊¶
隱几屏風誤點惑孫郎團扇草書輕内史故園高枕¶
度三春永日垂帷絶四隣自想蔡邕今巳老更將書¶
籍與何人¶
　　　荅張五弟(雜言)¶
終南有茅屋前對終南山終年無客長閉関終日無¶
心長自閑不妨飲酒復垂釣君但能来相徃還¶
　　　輞口遇雨憶終南山因獻絶句　裴迪¶
<pb:KR4c0021_SBCK_002-17a>¶
積雨晦空曲平沙㓕浮彩輞水去悠悠南山復何在¶
　　　荅裴迪¶
淼淼寒流廣蒼蒼秋雨晦君問終南山心知白雲外¶
須溪先生校本唐王右丞集卷第二¶
<pb:KR4c0021_SBCK_002-17b>¶
