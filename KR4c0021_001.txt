# -*- mode: mandoku-view; -*-
#+TITLE: 須溪先生校本唐王右丞集
#+DATE: 2015-09-11 08:04:41.734725
#+PROPERTY: ID KR4c0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0557-001須溪先生校本唐王右丞集-卷第一.
<pb:KR4c0021_SBCK_001-1a>¶
湏溪先生校本唐王右丞集卷第一¶
　　　　　　　唐尚書右丞贈秘書監王　維¶
　　　白鸚鵡賦¶
若夫名依西域族本南海同朱喙之清音變緑衣於¶
素彩惟兹鳥之可貴諒其美之斯在尔其入翫於人¶
見珍竒質狎蘭房之妓女去桂林之雲日易喬枝以¶
羅袖代危巢以瓊室慕侣方逺依人永畢託言語而¶
雖通顧形影而非匹經過珠網出入金鋪單鳴無應¶
<pb:KR4c0021_SBCK_001-1b>¶
隻影長孤偶白鷼於池側對皓鶴於庭隅愁混色而¶
難辨願知名而自呼明心有識懷思無極芳樹絶想¶
雕梁撫翼時衘花而不言毎投人以方息慧性孤禀¶
雅容非飾含火徳之明輝𬒳金方之正色至如海燕¶
呈瑞有玉筐之可依山鷄學舞向寳鏡而知歸皆羽¶
毛之偉麗奉日月之光輝豈憐兹鳥地逺形㣲色凌¶
紈質彩奪繒衣深籠乆閉喬木長違儻見借其羽翼¶
與遷鶯而共飛¶
<pb:KR4c0021_SBCK_001-2a>¶
　　　登樓歌¶
聊上君兮髙樓飛甍鱗次兮在下俯十二兮通衢緑¶
槐參差兮車馬却瞻兮龍首前眺兮冝春王畿鬱兮¶
千里山河壯兮咸秦舎人下兮青宫據胡床兮書空¶
執㦸疲於下位老夫好隠兮牆東亦幸有張伯英草¶
聖兮龍騰蚪躍擺長雲兮捩廽凬琥珀酒兮彫胡飯¶
君不御兮日將晚秋凬兮吹衣夕鳥兮争返孤砧發¶
兮東城林薄暮兮蟬聲逺時不可兮再得君何爲兮¶
<pb:KR4c0021_SBCK_001-2b>¶
偃蹇¶
　　　夷門歌¶
七雄雄雌猶未分攻城殺將何紛紛秦兵益圍邯鄲¶
急魏王不救平原君公子爲嬴停駟馬執轡逾恭意¶
愈下亥爲屠肆鼔刀人嬴乃夷門抱関者非但慷慨¶
獻良謀意氣兼將身命酬向凬刎頭送公子七十老¶
翁何所求(堇許不可易)¶
　　　䨇黄鵠歌送别(時爲莭度判官在凉府作)¶
<pb:KR4c0021_SBCK_001-3a>¶
天路來兮䨇黄鵠雲上飛兮水上宿撫翼和鳴整羽¶
族不得巳忽分飛家在玉京朝紫㣲主人臨水送將¶
歸悲笳嘹唳垂舞衣賔欲散兮復相依幾徃返兮極¶
浦尚徘徊兮落暉岸上火兮相迎將夜入兮邊城鞍¶
馬歸兮佳人散悵離憂兮獨含情¶
　　　新秦郡松樹歌¶
青青山上松數里不見今更逢不見君心相憶此心¶
向君君應識爲君顔色髙且閑亭亭逈出浮雲間¶
<pb:KR4c0021_SBCK_001-3b>¶
　　　青雀歌¶
青雀翅羽短未能逺食玉山禾猶勝黄雀争上下唧¶
唧空倉復若何¶
　　　同　盧象¶
啾啾青雀兒飛來飛去仰天池逍遥飲啄安涯分何¶
假扶摇九萬餘¶
　　　同　王縉¶
林間青雀兒來徃翩翩繞一枝莫言不解銜環報但¶
<pb:KR4c0021_SBCK_001-4a>¶
問君恩今若爲¶
　　　同　崔興宗¶
青扈繞青林翩翾陋體一㣲禽不應長在藩籬下他¶
日凌雲誰見心¶
　　　同　裴迪¶
動息自適性不曽妄與鷰雀羣幸忝鴛鸞早相識何¶
時提携致青雲¶
　　　贈徐中書望終南山歌¶
<pb:KR4c0021_SBCK_001-4b>¶
晚下兮紫㣲悵塵事兮多違駐馬兮双樹望青山兮¶
不歸¶
　　　送友人歸山歌(二首)¶
山寂寂兮無人又蒼蒼兮多木群龍兮滿朝君何爲¶
兮空谷文寡和兮思深道難知兮行獨恱石上兮流¶
泉與松間兮草屋入雲中兮飬鷄上山頭兮抱犢神¶
與棗兮如瓜虎賣杏兮収榖愧不才兮妨賢嫌既老¶
兮貪禄誓解印兮相從何詹尹兮何卜(不用楚調自適目)¶
<pb:KR4c0021_SBCK_001-5a>¶
(前詞少而愈多尚斍盤谷歌意爲凢)¶
山中人兮欲歸雲冝冝兮雨霏霏(點景状意/色色别)水驚波¶
兮翠菅靡白鷺忽兮飜飛君不可兮褰衣山万重兮¶
一雲混天地兮不分樹晻暧兮氛氲猿不見兮空聞¶
忽山西兮夕陽見東臯兮逺村平蕪緑兮千里眇惆¶
悵兮思君(宋玉之下渊明之上甚似晋人不知者/以為氣短知者以為琴操之餘音也)¶
　　　魚山神女祠歌(二首)¶
　　　　迎神曲¶
<pb:KR4c0021_SBCK_001-5b>¶
坎坎繫鼔魚山之下吹洞簘望極浦女巫進紛屡舞¶
陳瑶席湛淸醑風凄凄兮夜雨神之來兮不來使我¶
心兮苦復苦¶
　　　　送神曲¶
紛進拜兮堂前目眷眷兮瓊筵来不語兮意不傳作¶
暮雨兮愁空山悲急管思䌓絃靈之駕兮&KR0770;欲旋倐¶
雲収兮雨歇山青青兮水潺湲¶
　　　扶南曲歌詞(五首)¶
<pb:KR4c0021_SBCK_001-6a>¶
翠羽流蘇帳春眠曙不開羞從面色起嬌逐語聲來¶
早向昭陽殿君王中使催¶
堂上靑絃動堂前綺席陳齊歌盧女曲䨇舞洛陽人¶
傾國徒相㸔寕知心所親(用得别)¶
香氣傳空滿粧華影箔通歌聞天仗外舞出御楼中¶
日暮帰何處花間長楽宫¶
宫女還金屋將眠復畏明入春輕衣好半夜薄妝成¶
拂曙朝前殿玉墀多珮聲¶
<pb:KR4c0021_SBCK_001-6b>¶
朝日照綺䆫佳人坐臨鏡散黛恨猶輕挿釵嫌未正¶
同心勿遽遊幸待春粧竟¶
　　　隴頭吟¶
長城少秊遊俠客夜上戍樓看大白隴頭明月逈臨¶
関隴上行人夜吹笛関西老將不勝愁駐馬聽之䨇¶
淚流身經大小百餘戦麾下偏禆万户侯蘇武纔爲¶
典属國莭旄空盡(一作/零落)海西頭(次第轉摺恨惋何限/又非長萹所及)¶
　　　老將行¶
<pb:KR4c0021_SBCK_001-7a>¶
少秊十五二十時歩行奪取胡馬騎射殺山中白額¶
虎肯数鄴下黄鬚兒一身轉戦三千里一劒曾當百¶
萬師漢兵奮迅如霹靂虜騎崩騰畏蒺蔾衛靑不敗¶
由天幸李廣無功縁数竒自從棄置便衰朽丗事蹉¶
跎成白首昔時飛箭無全目今日垂楊生左肘路傍¶
時賣故侯瓜門前斈種先生柳茫茫古木連窮巷遼¶
落寒山對虗牗(昼出/愈有)誓令踈勒出飛泉不似頴川空¶
使酒賀蘭山下陣如雲羽檄交馳日夕聞莭使山河¶
<pb:KR4c0021_SBCK_001-7b>¶
募秊少詔書五道出將軍試拂鐡衣如雪色聊持宝¶
劒動星文願得燕弓射天將耻令越馬鳴呉軍莫嫌¶
舊日雲中守猶堪一戦立功勲(起結嬌嫰/復勝老語)¶
　　　燕支行¶
漢家天將才且雄來時謁帝明光宫萬乗親推雙闕¶
下千官出餞五陵東誓辝甲第金門裏身作長城玉¶
塞中衛霍纔堪一騎將朝廷不数貳師功趙魏燕韓¶
多勁卒関西俠少何咆勃報讎只是聞甞膽飲酒不¶
<pb:KR4c0021_SBCK_001-8a>¶
曾妨刮骨畫㦸雕戈白日寒連旗大斾黄塵沒疊鼓¶
遥翻瀚海波鳴笳乱動天山月麒麟錦帯佩呉鉤颯¶
踏青&KR0784;躍紫騮拔劒已断天驕臂帰鞍共飲月支頭¶
漢兵大呼一當百虜騎相㸔哭且愁教戦湏令赴湯¶
火終知上將先伐謀¶
　　從軍行¶
吹角動行人喧喧行人起笳悲馬嘶乱争渡金河水¶
日暮沙漠垂戦聲烟塵裏尽係名王&KR1450;帰来報天子¶
<pb:KR4c0021_SBCK_001-8b>¶
　　　桃源行(時年十九)¶
魚舟逐水爱山春两岸桃花夾去津坐看紅樹不知¶
逺行盡青溪不見人山口潜行始隈隩山開曠望旋¶
平陸遥㸔一處攅雲樹近入千家散花竹樵客𥘉傳¶
漢姓名居人未改秦衣服居人共住武陵源還從物¶
外起田園月明松下房櫳静日出雲中雞犬喧驚聞¶
俗客争來集競引還家問都邑平明閭巷掃花開薄¶
暮漁樵乗水入𥘉因避地去人間更問成仙遂不還¶
<pb:KR4c0021_SBCK_001-9a>¶
峽裏誰知有人事丗上遥望空雲山不疑靈境難聞¶
見塵心未盡思郷縣出洞無論隔山水辝家終擬長¶
游衍自謂經過舊不迷安知峯壑今來変當時只記¶
入山深青溪㡬度到雲林春來遍是桃花水不辨仙¶
源何處㝷¶
　　　隴西行¶
十里一走馬五里一揚鞭都護軍書至匈奴圍酒泉¶
関山正飛雪烽戍断無烟¶
<pb:KR4c0021_SBCK_001-9b>¶
　　　早春行¶
紫梅發𥘉遍黄鳥歌猶澁誰家折楊女弄春如不及¶
爱水㸔粧坐羞人映花立香畏風吹散衣愁露霑濕¶
玉閨青門裏日落香車入游衍益相思&KR0877;啼向綵帷¶
憶君長入夣歸晚更生疑不及紅簷鷰双栖緑草時¶
　　　洛陽女兒行(時年十八)¶
洛陽女兒對門居纔可顔容十五餘良人玉勒乗騘¶
馬侍女金盤膾鯉魚畫閤朱樓尽相望紅桃緑柳垂¶
<pb:KR4c0021_SBCK_001-10a>¶
簷向羅帷送上七香車宝扇迎歸九華帳狂夫富貴¶
在靑春意氣驕奢劇季倫自憐碧玉親教舞不惜珊¶
瑚持與人春䆫曙㓕九微火九微片片飛花璅戯罷¶
曽無理曲時粧成秪是薫香坐城中相識盡繁華日¶
夜經過趙李家誰憐越女顔如玉貧賤江頭自浣沙¶
　　　少秊行(四首)¶
新豊羙酒斗十千咸陽遊俠多少䄵相逢意氣爲君¶
飲繫馬髙樓垂柳邊¶
<pb:KR4c0021_SBCK_001-10b>¶
出身仕漢羽林郎𥘉隨驃騎戦漁陽孰知不向邊庭¶
苦縱死猶聞俠骨香(好)¶
一身能擘两彫弧虜騎千重只似無偏坐金鞍調白¶
羽紛紛射殺五單于¶
漢家君臣歡宴終髙議雲臺論戦功天子臨軒賜侯¶
印將軍佩出光眀宫¶
　　　皇甫岳冩真讃¶
有道者古其神則淸䨇眸朗暢四氣和平長江月影¶
<pb:KR4c0021_SBCK_001-11a>¶
大華松聲周而不器獨也難名且未婚嫁猶寄簮纓¶
燒丹薬就辟榖將成雲漢之下法本無生¶
　　　裴右丞冩真讃¶
澹爾清徳居然素風氣和容衆心静如空智以窮理¶
才包至公大盗振駭羣臣困蒙忘身徇莭歴險能通¶
仁者之勇義無失忠凝情取像帷雅則同粉繪不及¶
清明在躬麟閣之上其誰比崇¶
　　　白黿渦(雜言走筆)¶
<pb:KR4c0021_SBCK_001-11b>¶
南山之瀑水兮激石&KR1565;瀑似雷驚人相對兮不聞語¶
聲飜渦跳沬兮蒼苔&KR0668;蘚老且厚春草爲之不生獸¶
不敢驚動鳥不敢飛鳴白黿渦濤戲瀬兮委身以縦¶
横主人之仁兮不網不釣得遂性以生成¶
　　　黄雀癡¶
黄雀癡黄雀癡謂言青鷇是我兒一一口衘食飬得¶
成毛衣到大啁啾解游颺各自東西南北飛薄暮空¶
巢上覉雌獨自歸鳯凰九鶵亦如此慎莫愁思顦顇¶
<pb:KR4c0021_SBCK_001-12a>¶
損容輝¶
　　　贈裴迪(雜言)¶
不相見不相見來乆日日泉水頭常憶同携手攜手¶
本同心復歎忽分襟相憶今如此相思深不深¶
　　　榆林群歌¶
山頭松栢林山下泉聲傷客心千里万里春草色黄¶
河東流流不息黄龍戍上遊俠兒愁逢漢使不相識¶
　　　問冦校書双溪¶
<pb:KR4c0021_SBCK_001-12b>¶
君家少室西爲復少室東别來㡬日今春風新買双¶
溪定何似餘生欲寄白雲中¶
　　　寄崇𣑽僧¶
崇𣑽僧崇𣑽僧秋帰覆釡春不還落花啼鳥紛紛乱¶
澗户山䆫寂寂閑峽裏誰知有人亊郡中遥望空雲山¶
　　　宋進馬哀詞(并序)¶
宋進馬者中書舎人宋公之子也公無弟兄子一而¶
巳文則有種徳亦惟肖忽疾倐逝醫不及視宋公哀¶
<pb:KR4c0021_SBCK_001-13a>¶
之他人悲之故爲詞曰¶
背春渉夏兮衆木藹以繁隂連金華與玉堂兮宫閣¶
欎其沈沈百官並入兮何語笑之啞啞君獨静嘿以¶
傷心草王言兮不得辭我悲减思兮少時僕夫命駕¶
兮出閶闔(歴/通)逵陌上人兮如故識不識兮徃來眼中¶
不見兮吾兒驂紫騮兮從青驪低光垂彩兮怳不知¶
其所之闢朱户兮望華軒意斯子兮候門忽思瘞兮¶
城南心瞀亂兮重昬仰訴天之不仁兮家唯一身身¶
<pb:KR4c0021_SBCK_001-13b>¶
止一子何㣧嗣之不繁就單尠而又死將清白兮遺¶
誰問詩礼兮巳矣哀從中兮不可勝豈暇料餘年兮¶
復㡬日黯黯兮頺曄鳥翩翩兮疾飛邈窮天兮不返¶
疑有日兮來歸静言思兮永絶復驚呌兮沾衣客有¶
弔之者曰觀未始兮有物同委蛻兮胡悲且延陵兮¶
未至况西河兮不知學無生兮庶可幸能聽扵吾師¶
湏溪先生校本唐王右丞集卷第一¶
