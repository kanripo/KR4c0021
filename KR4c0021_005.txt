# -*- mode: mandoku-view; -*-
#+TITLE: 須溪先生校本唐王右丞集
#+DATE: 2015-09-11 08:04:41.898347
#+PROPERTY: ID KR4c0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0557-005須溪先生校本唐王右丞集-卷第五.
<pb:KR4c0021_SBCK_005-1a>¶
湏溪先生校本唐王右丞集卷第五¶
　　　送魏郡李太守赴任¶
與君伯氏别又欲与君離君行無㡬日當復隔山陂¶
蒼茫秦川尽日落桃林塞獨樹臨関門黄河向天外¶
前經洛陽陌宛路(一作/洛)故人稀故人離别尽淇上轉驂¶
騑企予悲送逺惆悵睢陽路古木官渡平秋城鄴宫¶
故想君行縣日其出從如雲遥思魏公子復憶李将軍¶
　　　送秘書晁監還日本囯¶
<pb:KR4c0021_SBCK_005-1b>¶
積水不可極安知滄海東九州何処逺万里若乗空¶
向囯唯㸔日帰帆但信風鰲身映天黒魚眼射波紅¶
郷樹扶桑外主人孤島中别離方異域音信若爲通¶
　　　送徐郎中¶
東郊春草色驅馬去悠悠况復郷山外猿啼湘水流¶
㠀夷傳露版江館候鳴騶卉服爲諸吏珠官拜本州¶
孤鸎吟逺墅野杏發山郵早晚方帰奏南中絶忌秋¶
　　送李判官赴江東¶
<pb:KR4c0021_SBCK_005-2a>¶
聞道皇華使方隨皂盖臣封章通左語冠冕化文身¶
樹色分楊子潮声滿冨春遥知辨璧吏恩到泣珠人¶
　　　送康太守¶
城下滄江水江边黄鶴楼朱欄將粉蝶江水映悠悠¶
鐃吹發夏口使君居上頭郭門隠楓岸候吏趍蘆洲¶
何異臨川郡還來(一作/劳)康楽侯¶
　　　送陸貟外¶
郎署有伊人居然古人風天子頋河北詔書隷征東¶
<pb:KR4c0021_SBCK_005-2b>¶
拜手辝上官緩歩出南宫九河平原外七囯葪門中¶
隂風悲枯桑古塞多飛蓬万里不見虜䔥條胡地空¶
無爲費中囯更欲邀竒功遲遲前相送握手嗟異同¶
行當封侯帰肯訪南山翁¶
　　送封太守¶
忽解羊頭削聊馳熊軾轓揚舲發夏口按莭向呉門¶
㠶映丹揚郭楓攅赤岸村百城多候吏露冕一何尊¶
　　送王尊師帰蜀中拜埽¶
<pb:KR4c0021_SBCK_005-3a>¶
大羅天上神僊客濯錦江頭花柳春不爲碧雞稱使¶
者唯令白鶴報郷人¶
　　　送崔五大守¶
長安廐吏來到門朱文露網動行軒黄花縣西九折¶
坂玉樹宫南五丈原褒斜谷中不容幰唯有白雲當¶
露冕子午山裏杜䳌啼嘉陵水頭行客飯劒門忽斷¶
蜀川開萬井䨇流滿眼來霧中逺樹刀州出天際澄¶
江巴字廽使君年㡬三十餘少年白晢專城君欲持¶
<pb:KR4c0021_SBCK_005-3b>¶
畫省郎官草廽與臨卭父老書¶
　　　送宇文大守赴宣城¶
寥落雲外山迢逓舟中賞鐃吹發西江秋空多清響¶
地逈古城蕪月明寒潮廣時賽敬亭神復解罟師網¶
何處寄相思南凮吹(一作/摇)五两¶
　　　送嚴秀才還蜀¶
寕親爲令子似舅即賢甥别路經花縣還郷入錦城¶
山臨青塞斷江向白雲平獻賦何時至明君憶長卿¶
<pb:KR4c0021_SBCK_005-4a>¶
　　　送李睢陽¶
將置酒思悲翁使君去出城東夌漸漸雉子斑槐隂¶
隂到潼關騎連連車遲遲心中悲宋又逺周間之南¶
淮夷東齊兒碎碎織練與素絲遊人賈客信難持五¶
糓前熟方可爲下車閉閤君當思天子當殿儼衣裳¶
大官尚食陳羽觴(無倫/無義)彤庭散綬垂明璫黄𥿄詔書¶
出東廂輕紈疊綺爛生光宗室子弟君最賢分憂當¶
爲百辟先布衣一言相爲死何况聖主恩如天鑾聲¶
<pb:KR4c0021_SBCK_005-4b>¶
噦噦魯侯旗明秊上計朝言師湏憶今日斗酒别慎¶
勿冨貴忘我爲¶
　　　送張判官赴河西¶
單車曾出塞報國敢邀勲見逐張征虜今思霍冠軍¶
沙平連白雪蓬卷入黄雲慷慨倚長劔髙歌一送君¶
　　　送岐州源長史歸(同在崔常侍幕/時崔常侍巳殁)¶
握手一相送心悲安可論秋凬正蕭索客散孟常門¶
故驛通槐里長亭下堇原征西舊旌莭從此向河源¶
<pb:KR4c0021_SBCK_005-5a>¶
　　　送綦母校書棄官還江東¶
明時乆不逹棄置与君同天命無怨色人生有素風¶
念君拂衣去四海将安窮秋天万里静日暮澄江空¶
清夜何悠悠扣舷明月中和光漁鳥際澹尔兼葭叢¶
無庸客昭丗衰鬢日如蓬頑踈暗人事僻陋逺天聦¶
㣲物縱可採其誰爲至公今亦從此去帰耕爲老農¶
　　　送張(道/士)帰山¶
先生何処去王屋訪茅君别婦留丹駃驅雞入白雲¶
<pb:KR4c0021_SBCK_005-5b>¶
人間若剰住(苦難)天上復離群(新意)當作遼城鶴仙歌¶
使尔聞¶
　　　送元二使安西¶
渭城朝雨裛輕塵客舎青青柳色春勸君更尽一盃¶
酒西出陽関無故人(一作依依楊柳春)¶
　　　送六舅帰陸渾¶
伯舅吏淮泗卓鲁方喟然悠哉自不競退耕東皐田¶
條桑臘月下種杏春風前酌醴賦帰去共知陶令賢¶
<pb:KR4c0021_SBCK_005-6a>¶
　　　送方尊師帰嵩山¶
仙官欲徃九龍潭旄莭朱幡倚石龕山壓天中半天¶
上洞穿江厎出江南瀑布杉松常帯雨夕陽彩翠忽¶
成嵐借問迎来双白鶴巳曽衡岳送蘇耽¶
　　　同崔㒷宗送瑗公¶
言從石菌閣新下穆陵関獨向池陽去白雲留故山¶
綻衣秋日裏洗鉢古松間一施傳心法唯将戒足還¶
　　　同前　崔㒷宗¶
<pb:KR4c0021_SBCK_005-6b>¶
行苦神亦秀冷然溪上松銅瓶与竹枝来自祝融峰¶
常願入霊岳藏經訪遺蹤南帰見長老且爲説心胷¶
　　　送錢少府還蓝田¶
草色日向好桃源人去稀手持平子賦目送老莱衣¶
每候山櫻發時同海鷰帰今年寒食酒應得返柴扉¶
　　　留别錢起¶
卑棲却得性毎与白雲帰徇禄仍懷橘㸔山免採薇¶
暮禽先去馬新月待開扉霄漢時回首知音青璅闈¶
<pb:KR4c0021_SBCK_005-7a>¶
　　　送丘為徃唐州¶
宛洛有凮塵君行多苦辛四愁連漢水百口寄随人¶
槐色隂清昼楊花惹暮春朝端肯相送天子綉衣臣¶
　　　留别丘爲¶
歸鞍白雲外繚繞出前山今日又明日自知心不閑¶
親劳簮組送欲趂鶯花還一歩一廽首遲遲向近関¶
　　　送元中丞轉運江淮¶
薄税歸天府輕徭頼使臣歡沾賜帛老恩及卷綃人¶
<pb:KR4c0021_SBCK_005-7b>¶
去問珠官俗來經石刼春東南髙亭上莫使有風塵¶
　　　送别¶
下馬飲君酒問君何所之君言不得意歸卧南山陲¶
但去莫復聞白雲無尽時¶
　　　送張五歸山¶
送君盡惆悵復送何人歸㡬日同携手一朝先拂衣¶
東山有茅屋幸爲歸荆扉當亦謝官去豈令心事違¶
　　　齊州送祖三¶
<pb:KR4c0021_SBCK_005-8a>¶
相逢方一笑相送還成泣祖帳巳傷離荒城復愁入¶
(只是眼前/道不尽者)天寒逺山净日暮長河急解䌫君巳遥望君¶
猶佇立¶
　　　送别¶
送君南浦涙如絲君向東州使我悲爲報故人顦顇¶
尽如今不似洛陽時¶
　　　送崔九興宗遊蜀¶
送君從此去轉覺故人稀徒御猶廻首田園方掩扉¶
<pb:KR4c0021_SBCK_005-8b>¶
出門當旅食中路授寒衣江漢凮流地遊人何處歸¶
　　　送熊九赴任洛陽¶
魏囯應刘氏寂寥文雅空漳河如舊日之子継清風¶
阡陌銅䑓下閭閻金虎中送車盈㶚上輕騎出関東¶
相去千餘里西園明月同¶
　　送崔興宗¶
巳恨親皆逺誰憐友復稀君王未西頋遊䆠尽東歸¶
塞闊山河净天長雲樹微方同菊花莭相待洛陽扉¶
<pb:KR4c0021_SBCK_005-9a>¶
　　　送縉雲苗大守¶
手䟽謝名王腰章爲長吏方從會稽邸更發汝南騎¶
桉莭下松陽清江響鐃吹露冕見三呉方知百城貴¶
　　　送李太守赴上洛¶
啇山包楚鄧積翠藹沈沉驛路飛泉洒関門落照深¶
野花開古戍行客響空林板屋春多雨山城晝欲隂¶
丹泉通&KR0593;略白羽抵荆岑若見西山爽應知黄綺心¶
　　　送從弟蕃遊淮南¶
<pb:KR4c0021_SBCK_005-9b>¶
讀書復騎射帯劒遊淮隂淮隂少秊軰千里逺相㝷¶
髙義難自隠明時寕陸沈島夷九州外泉館三山深¶
席㠶聊問罪丹服盡成擒歸來見天子拜爵賜黄金¶
忽思鱸魚鱠復有滄洲心天寒蒹葭渚日落雲夢林¶
江城下楓葉淮上聞秋砧送歸青門外車馬去駸駸¶
惆悵新豊樹空餘天際禽¶
　　送平淡然判官¶
不識陽関路新從定逺侯黄雲斷春色畫角赴邊愁¶
<pb:KR4c0021_SBCK_005-10a>¶
瀚海經年别(一作/到)交河出塞流湏令外國使知飲月支頭¶
　　　送孫秀才¶
帝城風日好况復建平家玉枕雙女簟金盤五色瓜¶
山中無魯酒松下飯胡麻莫厭田家苦歸期逺復賖¶
　　　送韋評事¶
欲逐將軍取右賢沙場走馬向居延遥知漢使蕭関¶
外愁見孤城落日邊¶
　　　送權二¶
<pb:KR4c0021_SBCK_005-10b>¶
髙人不可有清論復何深一見如舊識一言知道心¶
明時當薄䆠解薜去中林芳草空隱處白雲餘故岺¶
韓侯乆擕手河岳共幽㝷悵别千餘里臨堂鳴素琴¶
　　　送髙道弟耽歸臨淮作(座上作)¶
少年客淮泗落拓居下邳遨遊向燕趙結客過臨淄¶
山東諸侯國迎送紛交馳自尔猒遊俠閉户方垂幃¶
深明戴家禮頗學毛公詩備知經濟道髙卧陶唐時¶
聖主詔天下賢人不得遺公吏奉纁組安車去茅茨¶
<pb:KR4c0021_SBCK_005-11a>¶
君王蒼龍闕九門十二逵群公朝謁罷冠劔下丹墀¶
野鶴終踉蹌威鳯徒参差或問理人術但致還山詞¶
天書䧏北闕賜帛歸東菑都門謝親故行路日逶遲¶
孤帆萬里外渺漫將何之江天海陵郡雲日淮南祠¶
杳冥滄洲上蕩&KR1071;無人知緯䔥或賣薬出處安能期¶
　　　送劉司直赴安西¶
絶域陽関道胡煙與塞塵三春時有鳫萬里少行人¶
首蓿隨天馬蒲桃逐漢臣當今外國懼不敢覔和親¶
<pb:KR4c0021_SBCK_005-11b>¶
(無意/之意)¶
　　　送别¶
聖代無隠者英靈盡来歸遂令東山客不得頋採薇¶
旣至君門逺孰云吾道非江淮渡寒食京洛縫春衣¶
置酒臨長道同心與我違行當浮桂棹未幾拂荆扉¶
逺樹帯行客孤城當落暉吾謀適不用勿謂知音稀¶
　　　霊雲池送從弟¶
金盃緩酌清歌轉畫舸輕移艶舞廽自嘆鶺鴒臨水¶
<pb:KR4c0021_SBCK_005-12a>¶
别不同鴻鳫向池來¶
　　　送趙都督赴代州(得青字)¶
天官動將星漢地柳條青萬里鳴刀斗三軍出井陘¶
忘身辭鳯闕報國取龍庭豈學書生軰䆫間着一經¶
　　　臨髙臺遂黎拾遺¶
相送臨髙臺川原杳何極日暮飛鳥還行人去不息¶
　　　送方城韋明府¶
遥思葭菼際寥落楚人行髙鳥長淮水平蕪故郢城¶
<pb:KR4c0021_SBCK_005-12b>¶
使車聽雉乳縣鼔應雞鳴若見州從事無嫌手板迎¶
(平平冩/到盡)¶
　　　送李貟外賢郎¶
少年何處去負米上銅梁借問阿戎父知爲童子郎¶
魚牋請詩賦橦布作衣裳薏苡扶衰病歸来幸可將¶
　　　送梓州李使君¶
萬壑樹参天千山響杜䳌山中一半雨樹抄百重泉¶
漢女輸橦布巴人訟芋田文翁翻教授不敢倚先賢¶
<pb:KR4c0021_SBCK_005-13a>¶
　　　送楊少府貶彬州¶
明到衡山與洞庭若爲秋月聽猿声愁㸔北渚三湘¶
客惡説南凮五两輕青草瘴時過夏口白頭浪裏出¶
湓城長沙不乆留才子賈誼何湏弔屈平¶
　　　送張五諲歸宣城¶
五湖千萬里况復五湖西漁浦南陵郭人家春糓溪¶
欲歸江淼淼未到草凄凄(㝡是/自得)憶想南陵鎮可冝猿¶
更啼¶
<pb:KR4c0021_SBCK_005-13b>¶
　　　送友人南歸¶
萬里春應盡三江鴈亦稀連天漢水廣孤客郢城歸¶
郎國稻苗秀楚人菰米肥懸知倚門望遥識老萊衣¶
　　　送賀遂貟外外甥¶
南國有歸舟荆門泝上流蒼茫葭菼外雲水與昭丘¶
穡帯城烏去江連暮雨愁猿聲不可聽莫待楚山秋¶
　　　送楊長史赴果州¶
褒斜不容幰之子去何之鳥道一千里猿啼十二時¶
<pb:KR4c0021_SBCK_005-14a>¶
官橋祭酒客山水女郎祠别後同明月君應聽子規¶
　　　送張舎人佐江州同薛據¶
束帯趍承明守官唯謁者清晨聽銀虬薄暮辭金馬¶
受辭未甞易當御方知寡清範何凮流髙文有風雅¶
忽佐江上州當自潯陽下逆旅到三湘長途應百舎¶
香爐逺峯出石鏡澄湖㵼熏鳯杏成林陶潜菊盈把¶
范蠡常好之廬山我心也送君思逺道欲以數行洒¶
　　　送韋大夫東京留守¶
<pb:KR4c0021_SBCK_005-14b>¶
人外遺丗慮空端結遐心曽是巢許淺始知堯舜深¶
蒼生詎有物黄屋如喬林上徳撫神運冲和穆衣襟¶
雲雷康迍難江海遂飛沉天工寄人英龍衮澹(一作/瞻)君¶
臨名器苟不假保釐固其任素資貫方領清景照華¶
簮慷慨念王室從容獻官箴雲旗蔽三川畫角發龍¶
吟晨揚天漢聲夕卷大河隂窮人業巳寕逆虜遺之¶
擒然後解金組拂衣東山岑給事黄門省秋光正沉沉¶
功名與身退老病隨年侵君子從相訪重玄其可㝷¶
<pb:KR4c0021_SBCK_005-15a>¶
　　　送邢桂州¶
鐃吹喧京口凮波下洞庭赭圻將赤岸擊汰復揚舲¶
日落江湖白潮来天地青明珠帰合浦應逐使臣星¶
　　　送宇文三赴河西充行軍司馬¶
横吹雜繁笳邊凮卷塞沙還聞田司馬更逐李輕車¶
蒲壘成秦地莎居屬漢家當令犬戎國朝聘學昆耶¶
　　　送别¶
山中相送罷日暮掩柴扉春草明年緑王孫歸不帰¶
<pb:KR4c0021_SBCK_005-15b>¶
(今古断腸/理不在多)¶
　　　資聖寺送丼二¶
浮生信如寄薄䆠夫何有来徃本無帰别離方此受¶
柳色藹春餘槐隂清夏首不斍御溝上衘悲執杯酒¶
　　　送孫二¶
郊外誰相送夫君道術親書生鄒魯客才子洛陽人¶
祖席依寒草行車起暮塵山川何寂寞長望淚沾巾¶
　　　送崔三徃宻州覲省¶
<pb:KR4c0021_SBCK_005-16a>¶
南陌去悠悠東郊不少留同懷扇枕戀獨念倚門愁¶
路遶天山雪家臨海樹秋魯連功未報且莫蹈滄洲¶
　　　送沈子福江東¶
楊柳渡頭行客稀罟師盪漿向臨圻唯有相思似春¶
色江南江北送君歸¶
　　　送丘爲落第歸江東¶
憐君不得意况復柳條春爲客黄金尽還家白髪新¶
五湖三畒宅萬里一歸人知禰(一作/尔)不能薦羞爲獻納臣¶
<pb:KR4c0021_SBCK_005-16b>¶
　　　留别山中温古上人兄并示舎弟縉¶
解薜登天朝去師偶時哲豈唯山中人兼負松上月¶
宿昔同遊止致身雲霞末開軒臨頴陽卧視飛鳥沒¶
好依盤石飯屡對瀑泉歇理齊少狎隱道勝寕外物¶
舎弟官崇髙宗兄此削髪荆扉但洒掃乗閑當過拂¶
　　　觀别者¶
青青楊柳陌陌上别離人愛子遊燕趙髙堂有老親¶
不行無可飬行去百憂新切切委兄弟依依向四鄰¶
<pb:KR4c0021_SBCK_005-17a>¶
都門帳飲畢從此謝賔親揮淚逐前侣含悽動征輪¶
車從望不見時時起行塵余亦辭家乆㸔之淚滿巾¶
　　　别弟縉後登青龍寺望藍田山¶
陌上新别離蒼茫四郊晦登髙不見君故山復雲外¶
逺樹蔽行人長天隱秋塞心悲䆠遊子何處飛征盖¶
　　　别輞川别業¶
依遲動車馬惆悵出松蘿忍别青山去其如渌水何¶
　　　同前¶
<pb:KR4c0021_SBCK_005-17b>¶
山月曉仍在林凮凉不絶慇懃如有情惆悵令人别¶
(清&KR0904;頓挫/略不動容)¶
　　别弟妹(二首)¶
两妹日成長䨇鬟將及人巳能持寳瑟白解掩羅巾¶
念昔别時小未知踈與親今來始離恨拭涙方慇懃¶
小弟更孩㓜歸來不相識同居雖漸慣見人猶未覔¶
宛作越人語殊丼水郷食别此㝡爲難淚尽有餘憶¶
　　崔九弟欲徃南山馬上口號與别¶
<pb:KR4c0021_SBCK_005-18a>¶
城隅一分手幾日還相見山中有桂花莫待花如霰¶
　　　同前　裴迪¶
歸山深淺去湏盡丘壑羙莫斈武陵人暫遊桃源裏¶
　　　留别崔㒷宗¶
駐馬欲分襟清寒御溝上前山景氣佳獨徃還惆悵¶
　　　别綦母潜¶
端笏明光宮歴稔朝雲陛詔㸔延閣書髙議平津邸¶
適意輕偶人虚心削煩礼盛得江左凮弥工建安體¶
<pb:KR4c0021_SBCK_005-18b>¶
髙張多絶絃截河有清済嚴冬爽群木伊洛方清泚¶
渭水氷下流潼関雪中啓荷蓧幾時還塵纓侍君洗¶
　　新晴晚望¶
新晴原野曠極目無氛垢郭門臨渡頭村樹連溪口¶
白水明田外碧峯岀山後農月無閑人傾家事南畒¶
　　漢江臨汎¶
楚塞三湘接荆門九派通江流天地外山色有無中¶
郡邑浮前浦波瀾動逺空襄陽好凮日留醉與山翁¶
<pb:KR4c0021_SBCK_005-19a>¶
　　　登辨覺寺¶
竹逕從𥘉地蓮峯出化城䆫中三楚盡林上九江平¶
敷草承跌坐長松響𣑽聲空居法雲外觀丗得無生¶
　　　凉州郊外遊望¶
野老才三户邊村少四鄰婆娑依里社䔥皷賽田神¶
洒酒澆芻狗焚香拜木人女巫紛屡舞羅襪自生塵¶
　　　觀獵¶
風勁角弓鳴(氣槩)將軍獵渭城草枯鷹眼疾雪尽馬¶
<pb:KR4c0021_SBCK_005-19b>¶
蹄輕忽過新豊市還歸細柳營廽看射鵬處千里暮¶
雲平¶
　　　遊感化寺¶
翡翠香烟合琉璃寳地平龍宫連棟宇虎穴傍簷楹¶
谷静惟松響山深無鳥聲瓊峰當户拆金澗透林鳴¶
郢路雲端逈秦川雨外晴鴈王衘果獻鹿女踏花行¶
(若用礼記/鹿女舛)抖擞辭貧里歸依宿化城繞籬生野蕨空館¶
發山櫻香飯青菰米嘉𬞞緑芋羮誓陪清𣑽末端坐¶
<pb:KR4c0021_SBCK_005-20a>¶
學無生¶
　　　逰悟貞寺¶
聞道黃金地仍開白玉田擲山移巨石呪嶺出飛泉猛¶
虎同三徑愁猿學四禪買香燃綠桂乞火踏紅蓮草¶
色摇霞上松聲汎月邊山河窮百二世界滿三千梵宇¶
聊憑視王城逐渺然灞陵才岀樹渭水𣣔連天逺縣¶
分諸(一作/朱)郭孤村起白烟望雲思聖主披霧憶群賢¶
薄宦慚尸素終身擬尚玄誰知草庵客曽和栢梁篇¶
<pb:KR4c0021_SBCK_005-20b>¶
　　　寒食城東即事¶
清溪一道穿桃李演漾綠蒲涵白芷溪上人家凡幾¶
家落花共落東流水蹴踘屢過飛鳥上鞦韆競出垂¶
楊裡少年分日作遨逰不用清明兼上已¶
　　　春日上方即事¶
好讀髙僧傳時看辟穀方鳩形將刻杖龜殻用支床¶
柳色春山暎梨花夕鳥藏北窻桃李下閑坐但焚香¶
　　　晦日逰大理韋卿城南别業四聲依次用¶
<pb:KR4c0021_SBCK_005-21a>¶
與世淡無事自然江海人側聞塵外逰解弁託朱輪¶
極野昭喧景上大垂春雲張組共曲阜汎舟過東鄰¶
故鄉信髙㑹牢醴及家臣(一本作/佳辰)幸同擊壤樂心荷堯¶
爲君¶
郊居杜陵下永日同携手人里藹川陽平原見峰首¶
園廬鳴春鳩林薄媚新柳上卿始登席故老前為壽¶
臨當逰南陂約略執杯酒車轍詘微官惆悵心自咎¶
(勝/選)¶
<pb:KR4c0021_SBCK_005-21b>¶
冬中餘雪在墟上春流駛風日暢懐抱山川好天氣¶
彫胡先豐酌(一作/晨炊)庖膾亦雲(一作/後)至髙情浪海岳浮¶
生寄天地君子外簪纓埃塵良不啻所樂衡門中陶¶
然忘其貴¶
髙館臨登陂曠望(一作/然)蕩心目淡蕩動雲天玲瓏暎墟¶
曲鵲巢結空林雉雊響幽谷應接無閑暇徘徊以躑¶
躅紆組上春堤側弁倚喬木弦望忽已晦後期洲應綠¶
　　　冬日逰覽¶
<pb:KR4c0021_SBCK_005-22a>¶
步出城東門試騁千里目青山横蒼林赤日團(下字/佳)¶
平陸渭北走邯鄲闗東出函谷秦地萬方會来朝九¶
州牧(平實悲壮古意/雅辭樂府所少)鷄鳴咸陽中冠盖相追逐丞相過¶
列侯群公餞光祿相如方老病獨㱕茂陵宿(更佀不/湏語言)¶
　　　汎前陂¶
秋空自明逈況復逺人間暢以沙際鶴兼之雲外山¶
澄波淡将夕清月皓方閑此夜任孤棹夷猶殊未還¶
　　　㳺李山人所居因題屋壁¶
<pb:KR4c0021_SBCK_005-22b>¶
世上皆如夢狂来或自歌問年松樹老有地竹林多¶
藥倩韓康賣門容向子過翻嫌枕上席無那白雲何¶
　　　與蘇盧二員外期㳺方丈寺而蘇不至因有¶
　　　是作¶
共仰頭陀行能忘世締情廽看雙鳳闕相去一牛鳴法¶
向空林說心隨寳地平手巾花氎淨香帔稻畦成同道¶
邀同舍相期宿化城安知不来往翻以得(一本作/得佀)無生¶
　　　登河北城樓作¶
<pb:KR4c0021_SBCK_005-23a>¶
井邑傳(一作/傅)巖上客亭雲霧間髙城眺落日極浦¶
映蒼山岸火孤舟宿漁家夕鳥還寂寥天地暮心與¶
廣川閑¶
　　　登裴迪秀才小臺作¶
端居不出户滿目望雲山落日鳥邊下秋原人外閑¶
遥知逺林際不見此簷間好客多乗月應門莫上關¶
湏溪先生校本唐王右丞集卷第五¶
<pb:KR4c0021_SBCK_005-23b>¶
