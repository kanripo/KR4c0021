# -*- mode: mandoku-view; -*-
#+TITLE: 須溪先生校本唐王右丞集
#+DATE: 2015-09-11 08:04:41.814579
#+PROPERTY: ID KR4c0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0557-003須溪先生校本唐王右丞集-卷第三.
<pb:KR4c0021_SBCK_003-1a>¶
須溪先生校本唐王右丞集卷第三¶
　　　　　　　唐尚書右丞贈秘書監王　維¶
　　　奉寄韋大守歩¶
荒城自䔥索萬里山河空天高秋日逈嘹唳聞帰鴻¶
寒塘映衰草高館落踈桐臨此歳方晏顧景問悲翁¶
故人不可見寂寞平林東¶
　　　林園即事寄舎弟紞¶
寓目一䔥散消憂兾俄頃青草粛澄波白雲移翠嶺¶
<pb:KR4c0021_SBCK_003-1b>¶
後浦通河渭前山包鄢郢松含風裏聲花對池中影¶
地多齊后瘧人帯荆州癭徒思赤筆書詎有丹砂井¶
心悲常欲絶髮乱不能整青簞日何長閑門晝方静¶
頺思茅簷下弥傷好風景¶
　　　寄河上段十六¶
與君相見即相親聞道君家在孟津爲見行舟試借¶
問客中時有洛陽人(容易尽情/舊未有此)¶
　　　寄荆州張丞相¶
<pb:KR4c0021_SBCK_003-2a>¶
所思竟何在悵望深荆門㪯丗無相識終身思舊恩¶
方將与農圃藝植老丘園目盡南飛鳥何由寄一言¶
　　　山中寄諸弟妹¶
山中多法侣禅誦自爲群城郭遥相望唯應見白雲¶
　　　聞裴秀才迪吟詩因戯贈¶
猿吟一何苦愁朝復悲夕莫作巫峽声腸断秋江客¶
　　　既蒙宥罪旋復拜官伏感聖恩竊書鄙意兼¶
　　　奉簡新除使君䒭諸公¶
<pb:KR4c0021_SBCK_003-2b>¶
忽蒙漢詔還冠冕始斍殷王解網羅日比星明猶自¶
暗(俳)天齊聖壽未云多花迎喜氣猶能笑鳥識歡心¶
亦解歌聞道百城新佩印還来双闕共鳴珂¶
　　　贈從弟司庫貟外絿¶
少秊識亊淺強斈干名利徒聞躍馬年苦無出人智¶
即亊豈徒言累官非不試既寡遂性歡恐招負時累¶
清冬見逺山積雪凝蒼翠皓然出東林發我遺丗意¶
恵連素淸賞夙語塵外亊欲緩攜手期流年一何駃¶
<pb:KR4c0021_SBCK_003-3a>¶
　　　座上走筆贈薛璩慕容損¶
希丗無髙符絶跡有卑棲君徒視人文吾固和天倪¶
𬗟然萬物始及與群物齊分地依后稷用天信重黎¶
春凬何豫人令我思東溪草色有佳意花枝稍&KR0877;荑¶
更待凬景好與君藉萋萋¶
　　　贈李頎¶
聞君餌丹砂甚有好顔色不知從今去㡬時生羽翼¶
王母翳華芝望尔崑崙側文螭從赤豹萬里方一息¶
<pb:KR4c0021_SBCK_003-3b>¶
悲㦲丗上人甘此膻腥食¶
　　　贈劉藍田¶
籬中犬迎吠岀屋候柴扉歳晏輸井䅋山村人夜歸¶
晚田始家食餘布成我衣詎肯無公事煩君問是非¶
　　　贈房盧氏琯¶
逹人無不可忘已爱蒼生豈復小千室絃歌在两楹¶
浮人日巳歸但坐事農耕桑榆欎相望邑里多雞鳴¶
秋山一何净蒼翠臨寒城視亊兼偃卧對書不簮纓¶
<pb:KR4c0021_SBCK_003-4a>¶
䔥條人吏踈鳥雀下空庭鄙夫心所向晚莭異平生¶
將從海岳居守静解天刑或可累安邑茅茨君試營¶
　　　贈祖三詠(濟州官舎作)¶
蠨蛸挂虗牗蟋蟀鳴前除歳晏凉凬至君子復何如¶
髙館閴無人離居不可道閑門寂巳閉落日照秋草¶
雖有近音信千里阻河関中復客汝潁去年歸舊山¶
結交二十載不得一日展貧病子既深契闊余不淺¶
仲秋雖未歸暮秋以爲期良㑹詎㡬日終自長相思¶
<pb:KR4c0021_SBCK_003-4b>¶
　　　輞川閑居贈裴秀才迪¶
寒山轉蒼翠秋水日潺湲倚仗柴門外臨凬聽暮蟬¶
渡頭餘落日墟里上孤煙復值接輿醉狂歌五柳前¶
(類以無情之景述無情/之意復非作者所有)¶
　　　春夜竹亭贈錢少府歸藍田¶
夜静群動息時聞隔林犬却憶山中時人家澗西逺¶
羡君明發去采蕨輕軒冕¶
　　　詶前　錢起¶
<pb:KR4c0021_SBCK_003-5a>¶
山月隨客來主人興下淺今宵竹林下誰覺花源逺¶
惆悵曙鶯啼孤雲還絶巘(甚不/相紹)¶
　　　贈東岳焦練師¶
先生千歳餘五岳遍曾居遥識齊侯鼎新過王母廬¶
不能師孔墨何事問長沮玉管時來鳯銅盤即釣魚¶
竦身空裏語明目夜中書自有還丹術時論大素𥘉¶
頻蒙露版詔時降軟輪車山静泉逾響松髙枝轉踈¶
攴頥問樵客丗上復何如¶
<pb:KR4c0021_SBCK_003-5b>¶
　　　贈韋穆十八¶
與君青眼客共有白雲心不向東山去日令春草深¶
(淡淡/有情)¶
　　　戯贈張五弟諲(三首)¶
吾弟東山時心尚一何逺日髙猶自卧鍾動始能飯¶
(不必其人/直自輸冩)領上髮未梳牀頭書不卷清川與悠悠空林¶
對偃蹇青苔石上净細草松下軟䆫外鳥聲閑階前¶
虎心善徒然萬像多澹尔大虗緬一知與物平自顧¶
<pb:KR4c0021_SBCK_003-6a>¶
爲人淺對君忽自得浮念不煩遣¶
張弟五車書讀書仍隱居染翰過草聖賦詩輕子虚¶
閉門二室下隱居十年餘宛是野人也時從漁父魚¶
秋凬日蕭索五柳髙且踈望此去人丗渡水向吾廬¶
歳晏同攜手只應君與予¶
設罝守毚兎垂鈎伺游鱗此是安口腹非關慕隱淪¶
吾生好清静𬞞食去情塵今子方豪蕩思爲鼎食人¶
我家南山下動息自遺身入鳥不相亂見獸皆相親¶
<pb:KR4c0021_SBCK_003-6b>¶
雲霞成伴侣虚白侍衣巾何事湏夫子邀予谷口真¶
　　　贈裴旻將軍¶
腰間寳劒七星文臂上琱弓百戰勲見說雲中擒黠¶
虜始知天上有將軍¶
　　　贈焦道士¶
海上遊三島淮南預八公坐知千里外跳向一壷中¶
(毎作清/素可貴)縮地朝珠闕行天使玉童飲人聊割酒送客¶
乍分凬(竒)天老能行氣吾師不飬空(有誤)謝君徒雀躍¶
<pb:KR4c0021_SBCK_003-7a>¶
無可問鴻𪷟(好)¶
　　　贈呉官¶
長安客舎熱如煑無箇茗糜難御暑空摇白團其諦¶
苦欲向縹囊還歸旅江郷鯖鮓不寄來秦人湯餅那¶
堪許不如儂家任挑逹草屩蟧蝦冨春渚¶
　　　冬晚對雪憶胡居士水¶
寒更傳曉碧清鏡覧衰顔隔牗凮驚竹開門雪滿山¶
洒空深巷静積素廣庭閑借問袁安舎翛然尚閉関¶
<pb:KR4c0021_SBCK_003-7b>¶
　　　至滑州隔河望黎陽憶丁三㝢¶
隔河見桑柘藹藹黎陽川望望行漸逺孤峯沒雲煙¶
故人不可見河水復悠然頼有政聲逺時聞行路傳¶
　　　秋夜獨坐懷内弟崔興宗¶
夜静群動息蟪蛄聲悠悠庭槐北凮響日夕方髙秋¶
思子整羽翮及時當雲浮吾生將白首歳晏思滄洲¶
髙足在旦暮肯爲南敏儔¶
　　　雪中憶季揖(雜言)¶
<pb:KR4c0021_SBCK_003-8a>¶
積雪滿阡陌故人不可期長安千門復萬户何處躞¶
&KR3117;黄金覊¶
　　　胡居士卧病遺米因贈¶
了觀四大因根性何所有妄計苟不生是身孰休咎¶
色聲何謂客隂界復誰守徒言蓮花目豈惡楊枝肘¶
既飽香積飯不醉聲聞酒有無断常見生㓕幻夢受¶
即病即實相趍空定狂走無有一法真無有一法垢¶
居士素通逹隨冝善斗擞牀上無氊卧鎘中有粥否¶
<pb:KR4c0021_SBCK_003-8b>¶
齋時不乞食定應空嗽口聊持数斗米且救浮生取¶
　　　贈裴卜迪¶
凮景日夕佳與君賦新詩澹然望逺空如意方支頥¶
春凮動百草蘭蕙生我籬曖曖日暖閨田家來致詞¶
欣欣春還皐淡淡水生陂桃李雖未開荑蕚滿其枝¶
請君理還策敢告將農時¶
　　　酌酒與裴迪¶
酌酒與君君自寛人情翻覆似波瀾白首相知猶按¶
<pb:KR4c0021_SBCK_003-9a>¶
劒朱門先逹笑彈冠草色全經細雨濕花枝欲動春¶
凮寒丗事浮雲何足問不如髙卧且加飡¶
　　　與胡居士皆病寄此詩兼示學人(二首𣑽志躰)¶
一興㣲塵念横有朝露身如是覩䕃界何方置我人¶
礙有固爲主趣空寕捨賔洗心詎懸解悟道正迷津¶
因愛果生病從貪始斍貧色聲非彼妄浮幻即吾真¶
四逹竟何遣方殊安可塵胡生但髙枕寂寞與誰憐¶
戰勝不謀食理齊甘負薪子若未始異詎論踈與親¶
<pb:KR4c0021_SBCK_003-9b>¶
浮空徒漫漫汎有定悠悠無乗及乗者所謂智人舟¶
詎捨貧病域不疲生死流無煩君喻馬任以我爲牛¶
植福祠迦葉求仁笑孔丘何津不鼔棹何路不摧輈¶
念此聞思者胡爲多阻脩空虚花聚散煩惱樹稀稠¶
㓕想成無記生心坐有求䧏呉復歸蜀不到莫相尤¶
　　　九月九日憶山東兄弟(時年十七)¶
獨在異郷爲異客每逢嘉莭倍思親遥知兄弟登高¶
處遍揷茱茰少一人¶
<pb:KR4c0021_SBCK_003-10a>¶
　　華岳¶
西岳出浮雲積翠在大清連天疑黛色百里遥青冥¶
白日爲之寒森沈華隂城昔聞乾坤閉造化生巨靈¶
右足踏方止左手推削成天地忽開拆大河注東𬈑¶
遂爲西峙岳雄雄鎮秦京大君包覆載至徳𬒳群生¶
上帝佇昭告金天思奉迎人祗望幸乆何獨禪云亭¶
　　　藍田山石門精舎¶
落日山水好漾舟信歸凮玩竒不覺逺因以縁源窮¶
<pb:KR4c0021_SBCK_003-10b>¶
遥愛雲木秀𥘉疑路不同安知清流轉偶與前山通¶
捨舟理輕䇿果然愜所適老僧四五人逍遥䕃松栢¶
朝𣑽林未曙夜禪山更寂道心及牧童丗事問樵客¶
瞑宿長林下焚香卧瑶席澗芳襲人衣山月映石壁¶
再㝷畏迷誤明發更登厯笑謝桃源人花紅復來覿¶
　　　山居秋暝¶
空山新雨後天氣晚來秋明月松問照清泉石上流¶
竹喧歸浣女蓮動下漁舟隨意春芳歇王孫自可留¶
<pb:KR4c0021_SBCK_003-11a>¶
(總無可點/自是好)¶
　　　青溪¶
言入黄花川毎逐青溪水隨山將萬轉趣途無百里¶
聲喧亂石中色静深松裏演漾汎菱荇澄澄映葭葦¶
我心素巳閑清川澹如此請留盤石上垂釣將巳矣¶
　　　崔濮陽兄季重前山興(山西去亦對維門)¶
秋色有佳興況君池上閑悠悠西林下自識門前山¶
(又别又别/有道之言)千里横黛色數峰出雲間嵳峩對秦國合沓¶
<pb:KR4c0021_SBCK_003-11b>¶
藏荆關殘雨斜日照夕嵐飛鳥還故人今尚爾歎息¶
此頺顔¶
　　　終南别業¶
中歳頗好道晚家南山陲興來每獨徃勝事空自知¶
行到水窮處坐㸔雲起時偶然值林叟談笑無還期¶
(其資如此/故自難及)¶
　　　皇甫岳雲溪雜題(五首)¶
　　　　鳥鳴磵¶
<pb:KR4c0021_SBCK_003-12a>¶
人閑桂花落夜静春山空月出驚山鳥時鳴春澗中¶
　　　　蓮花塢¶
日日採蓮去洲長多暮歸弄蒿莫濺水畏濕紅蓮衣¶
　　　　鸕鷀堰¶
乍向紅蓮沒復出清浦颺(可哂)獨立何䙰褷㗸魚古查上¶
　　　　上平田¶
朝耕上平田暮耕上平田借問問津者寕知沮溺賢¶
(語調/并髙)¶
<pb:KR4c0021_SBCK_003-12b>¶
　　　　萍池¶
春池深且廣㑹待輕舟廽靡靡緑萍合垂楊掃復開¶
(毎毎静意/得之偶然)¶
湏溪先生校本唐王右丞集卷第三¶
